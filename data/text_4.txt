ශුද්ධ වූ සභාව ආරම්භ වූ ආකාරයත්, ජේසුස් වහන්සේ තම ගෝලයන්ට ධර්මදූත මෙහෙවර පැවරූ ආකාරයත් පිළිබඳ විස්තර “ශුද්ධ වූ සභාවේ ආරම්භය” බ්ලොග් සටහනින් ඉදිරිපත් කළෙමු. ඉන්පසු එළඹියේ සභාවේ අපෝස්තලික යුගයයි.

අපෝස්තුළුවරුන් සමඟ ඇරඹුණු සභාව එක් රටකට, ජාතියකට, භාෂාවකට සංස්කෘතියකට සීමා නොවී ලොව පුරා පැතිරී ගියේ ය. එය අදාළ පරිසරයට අනුකූලව හැඩ ගැසී ගොඩනැගුණි.




යන ලියකියවිලි තුළ බොහෝ කරුණු සොයා ගත හැකි ය.

අපෝස්තුළුවරු දොළොස් දෙනාගේ දූත කාර්යය සිදු වූ කාලය ක්‍රිස්තුස් වහන්සේගෙන් පසුව සිට ක්‍රිස්තු වර්ෂ 100 පමණ වන කාලය දක්වා වේ.

අපෝස්තුළුවරු දොළොස් දෙනා දූත කාර්යය සිදු කල ප්‍රදේශ මෙසේ ය


රෝම අධිරාජ්‍යය තුල ස්ථාවර පාලනයක් විය, නීතිය ක්‍රියාත්මක විය, සාමය ආරක්ෂා විය
ප්‍රවාහන පහසුකම් නිසා ගමනාගමනය පහසු විය
ග්‍රීක භාෂාව සහ සංස්කෘතිය ව්‍යාප්ත ව පැවතුණු නිසා භාෂාව ගැට‍ළුවක් නොවීය
උසස් අධ්‍යාපන පීඨ පහසුකම් පැවතුනි (ඇතැන්ස්, රෝමය සහ ඇලෙක්සැන්ඩ්‍රියාව)
ප්ලේටෝ, ඇරිස්ටෝටල්, සොක්‍රටීස් වැනි දාර්ශනිකයන් ජීවත් වූ උසස් අදහස් සහිත සමාජයක් තිබුණි
ව්‍යාපාර කටයුතු සඳහා ජුදා ජනතාව රෝමය පුරා විසිරී සිටි අතර ඔවුන් වන්දනාව සඳහා සිනගෝග ගොඩනගා ගත්හ.
ජනතාව ගැළවුම් කරු පිළිබඳ ශු. ලියවිලි මෙනෙහි කිරීම කළේ ය. මෙසියස් වහන්සේ ගැන දැන සිටියේ ය.
රෝමය පුරා තිබුණු දූෂිත ඇදහිල්ල නිසා ජනතාව තුල කලකිරීමක් ඇතිවී තිබුණි.

ගව ලෙනක ඉපදුණු වඩුවෙකුගේ පුතෙක් මෙසියස් වහන්සේ ලෙස ජුදෙව් ජනතාව පිළිනොගත්තේය.
ජේසුස් වහන්සේගේ ඉගැන්වීම් සහ ක්‍රියා ජුදා බලාපොරොත්තු වලට පටහැණි නිසා ජුදෙව් ජනයාගෙන් අපෝස්තුළුවරුන්ව ප්‍රතික්ෂේප විය.
කුරුසිය දෙවියන් වහන්සේගේ ශාපයේ සලකුණක් වීම නිසා ජේසුස් වහන්සේ ගැලවුම්කරු ලෙස ජනතාව පිළි ගැනීමට මැලි විය.
ජේසුස් වහන්සේගේ මරණය පිළිබඳ ව දොස් පැවරුවේ ජුදෙව්වන්ට ය. ජුදෙව්වරු පෙර සිටි දිවැසිවරුන්වත් මරා දමා දැම්මේ එම ඉගැන්වීම් සහ ක්‍රියා ජුදා බලාපොරොත්තු වලට පටහැණි නිසා ය. එවන් ජනතාවක් ශුද්ධාත්මයාණන්ට ද සවන් දුන්නේ නැත. එය අපෝස්තුළුවරුන්ට මහත් ගැටළුවක් විය.
රෝමවරුන් දේව මාලිගාව බිඳ දැමීමට හේතුව ක්‍රිස්තියානීන් බව ජුදෙව්වරුන්ගේ මතය විය. එම නිසා ඔවුන් අපෝස්තුළුවරුන් ද ක්‍රිස්තියානීන් ද පිළිකුල් කළහ.
අපෝස්තුළුවරු ජුදා සිරිත් විරිත් වලට සහ මෝසෙස්ගේ ව්‍යවස්ථාවට ප්‍රමුකත්වය නොදුන්නො ය. ඔවුන් ක්‍රිස්තුස් වහන්සේගේ ප්‍රේමයේ පණත මුල් කර ගෙන කටයුතු කිරීම නිසා ජුදෙව්වරු සහ ජනතාව ඔවුන් ව පිළිගත්තේ නැත.
ජුදා නායකයන් තමන්ට හිමි තැන නැති වේ යැයි බිය වීම නිසා අපෝස්තුළුවරු සහ ක්‍රිස්තියානීන් මර්ධනය කිරීමට ගත්හ.
අපෝස්තුළුවරුන්ගේ සේවාව සඳහා තිබූ බාධා
ජුදා නායකයින්ගෙන් ඇතිවූ බාධා
අපෝස්තුළුවරුන්ට තහංචි නියෝග පනවා සැන්හෙන්ඩ්‍රියන් සභාව ඉදිරියට ඔවුන් පමුණුවා කස පහර දීම, දේව මාලිගාව තහනම් කිරීම, ජුදා සමාජයෙන් ඉවත් කිරීම වැනි දඬුවම් පමුණුවිම.


ක්‍රිස්තියානීන් විප්ලවකාරී පිරිසක් ලෙස සලකා පීඩා කිරීම.
මර්ධන නීති පනවා ක්‍රිස්තියානීන්ට පීඩා කර ක්‍රිස්තියානි ධර්මය තහනම් කිරීම. ක්‍රිස්තියානීන් දේශද්‍රෝහීන් සහ රාජ්‍ය විරෝධීන් ලෙස සැලකීම.
ක්‍රිස්තුස් වහන්සේ තුලින් දෙවියන් වහන්සේ ප්‍රකාශ නොවේ යන නොස්ටික්වාදීන්ගේ මතය.
ක්‍රිස්තියානීන් රෝම දෙවි දේවතාවන් ඇදහීම ප්‍රතික්ෂේප කිරීම සහ රෝම අධිරාජ්‍යයේ දේවත්වය ප්‍රතික්ෂේප කර රෝම අධිරාජ්‍යයට වන්දනා නොකිරීම
රෝම අධිරාජ්‍යයාට වන්දනා නොකිරීම නිසා අධිරාජ්‍ය විරෝධී කුමන්ත්‍රණකරුවන් ලෙස ක්‍රිස්තියානීන් සැලකීම
ක්‍රිස්තියානීන් රෝම හමුදා සේවයට බැඳීම ප්‍රතික්ෂේප කිරීම
ජනතාව, ක්‍රිස්තියානි කරුවන් සමාජ විරෝධී අපරාධ වල යෙදෙන බව ප්‍රචාරය කිරීම
කිතුනුවන් රෝම දෙවිවරුන් පිලි නොගැනීමෙන් ඇතිවූ දේව කෝපය නිසා ගංවතුර, භූ චලන හා වසංගත ඇති වූ බව සැලකීම
කිතුණු ඇදහිල්ල සහ පැවැත්ම වරදවා තේරුම් ගැනීම
තම අධිරාජ්‍යයට අභියෝගයක් වන සියල්ල විනාශ කර දැමීම රෝම අධිරාජ්‍යයේ ස්ථාවරය විය. කිතුනු ස්ථාවරය වූයේ කිතු දහමේ ප්‍රතිපත්ති අනුව ජීවත් වීමත්, ඊට එරෙහි ඕනෑම අභියෝගයකට මුහුණ දීමත් ය.

එම නිසා රෝම ආණ්ඩුකාරවරුන් නිරන්තරයෙන් ක්‍රිස්තියානීන් සහ අපෝස්තුළුවරුන් මරධනය කළේ ය. ඔවුන් ව සිරගත කර වද හිංසා පමුණුවා මරා දමන ලදි. එසේම ජුදා නායකයින් සහ පූජකවරුන් ද ක්‍රිස්තියානීන් සහ අපෝස්තුළුවරුන් කරදරකාරී පිරිසක් ලෙස සලකා දැඩි ලෙස ඔවුන් ව මර්ධනය කළේ ය.

මේ නිසා අපෝස්තුළුවරුන්ට තම ධර්ම ප්‍රචාරණය පහසු නොවී ය. බොහෝ දෙනෙක් ප්‍රාණ පරිත්‍යාගීවරුන් බවට පත් විය. ක්‍රිස්තියානීන්ට ප්‍රසිද්ධියේ ජීවත් විය නොහැකි විය. ඔවුන් තැන් තැන් වල සැඟවී ජීවත් වූයේ තමන් මැරීමට සොයන රෝම වරුන්ගෙන් තම ජීවිතය බේරා ගැනීමට ය.

වෙබ් අඩවියක් යනු අන්තර්ජාල මූලලේඛයන්-පදනම් වූ ජාලයක් තුලදී පොදු වසම් ලිපිනයක් හෝ අන්තර්ජාල ලිපිනයක් අනුසාරයෙන් ඇමතෙන, එකිනෙක හා සබැඳී, වෙබ් පිටු, රූප, විදෘශ්‍ය (වීඩියෝ රූප) හෝ අනෙකුත් සංඛ්‍යාංක (ඩිජිටල්) සන්තකයන් සමුච්චයකි. අන්තර්ජාලය හෝ පෞද්ගලික පෙදෙසි ජාලය ඔස්සේ ප්‍රවේශ විය හැකි වෙබ් සේවාදායකයන් අඩුම වශයෙන් එකක් තුල වෙබ් අඩවියක් සත්කාරක කෙරේ.

වෙබ් පිටුවක් යනු, අදිපෙළ සලකුණු බස (HTML, XHTML) භාවිතයෙන් ලිවූ හැඩතල ගැන්වීම් උපදෙස්ද අතරින් පතර යෙදූ, සාමාන්‍ය වශයෙන් සරල පෙළක් භාවිතයෙන් ලියැවෙන, ලේඛයකි. අනෙකුත් වෙබ් අඩවියන්හී අංගයන්, සුදුසු සලකුණු බරුවන් භාවිතයෙන් වෙබ් පිටුවක් තුල අන්තර්ගත කල හැකිය.

වෙබ් පිටු වෙත ප්‍රවේශ වීම සහ ඒවා ප්‍රවාහනය කිරීම සිදුකෙරෙනුයේ අදිපෙළ මාරු මූලලේඛය (HTTP) භාවිතයෙන් වන අතර, වෙබ් පිටු අන්තර්ගතය පරිශීලනය කරන්නා හට ආරක්ෂාව හා පෞද්ගලිකත්වය සැපයීම සඳහා විකල්ප වශයෙන් සංකේතනය (HTTP සුරැකි, HTTPS) භාවිතයද සිදුකල හැකිය. බොහෝවිට වෙබ් බ්‍රවුසරයක් වන්නාවූ, පරිශීලක යෙදුම විසින් සිදුකෙරෙනුයේ, පිටු අන්තර්ගතය සලකා බලා, එහි HTML සලකුණු උපදෙස් අනුව ආන්ත සංදර්ශකයට විදැහුම් කිරීමයි.

පොදුවේ ප්‍රවේශ්‍ය විය හැකි සියළු වෙබ් අඩවි සමස්තය සමුච්චයක් ලෙසින් විශ්ව විසිරි වියමන සදයි.

මුල් පිටුව ලෙසින්ද හැඳින්වෙන, සරල ඒකාකාර සම්පත් නිවේශනයක් (URL) විසින්, සාමාන්‍ය වශයෙන් වෙබ් අඩවියක පිටු ප්‍රවේශනය කරනු ලැබේ. ඒවා අතර අඳිබැඳිවීම් විසින් පරිශීලකයාට අඩවි ව්‍යුහය ක් ප්‍රත්‍යක්ෂණය කරමින් කියවන්නා හට අඩවිය සංචාලනය කිරීමට ඉඩ සලසන නමුදු, සත්‍යවශයෙන්ම පිටු වල (URL)ලිපිනයන් ධුරානුක්‍රමිකව සකස් වේ.

සමහරක් වෙබ්-අඩවි වල අන්තර්ගතයේ මුළුමනින්ම හෝ එහි කොටසක් හෝ ප්‍රවේශනය සඳහා දායකත්වයන් අවශ්‍ය වෙයි. දායකත්වය අවශ්‍ය වන අඩවි සඳහා නිදසුන් අතර, බොහෝ ව්‍යාපාරික අඩවි බොහෝ ප්‍රවෘත්ති අඩවියන් හි කොටස්, ශාස්ත්‍රීය ජර්නල අඩවියන්, ක්‍රීඩා අඩවියන්, පණිවුඩ පුවරු, වෙබ්-පදනමැති විද්‍යුත්-තැපෑල, සේවාවන්, සමාජ ජාලකරණ වෙබ් අඩවියන්, සහ තථ්‍ය-කාල කොටස් වෙළෙඳ පොළ දත්ත සපයන අඩවියන් වෙති.



CERN ආයතනයේ දී බර්නස්-ලී විසින් භාවිතා කරන ලද මෙම Nextcube CERN උපකරණ ප්‍රථම වෙබ් සර්වරය බවට පත් විය


වෙබය සඳහා මුලික වශයෙන් පදනම් වු අදහස වන්නේ වර්ෂ 1980 දී ස්විට්ස්ටර්ලන්තයේ CERN හි දී ටිම් බර්නස්-ලී විසින් ENQUIRE (ඔහු කුඩා කල පරිහරණය කළ Enquire within upon Everything නමැති පොතට යොමුවක් ලෙස) නිපදවන ලද කාලය දක්වා ඈතක දිව යන්නකි. එකල මෙම අදහස වර්තමානයේ භාවිතා වන ක්‍රමවේදයෙන් සැලකිය යුතු වෙනසක් පෙන්වුවද එහි හරය තුළ පැවති අදහස් බොහෝදුරට එක හා සමාන විය. (ඉනුදු සමහරක් අදහස් බර්නස්-ලීගේ විශ්ව විසිරි වියමනට පසුව එළඹි අර්ථ විචාරණ (semantic) වෙබ ව්‍යාපෘතියේ ඒවා විය.


මින් අනනතුරුව 1989 දී ටිම් බර්නස්-ලී විසින් ENQUIRE සඳහා ද, යොමුවක් සහිතව තොරතුරු කළමණාකරණ ක්‍රමවේදයන් පිළිබඳව වඩාත් විස්තරාත්මක යෝජනා පත්‍රයක් ලියුවේය. එතෙකින් නොනැවතුණු ඔහු රොබට් කැලියන්ගේ සහයෝගය ද ඇතිව 1990 නොවැම්බර් 12 වැනි දා වඩාත් ක්‍රමානුකූල යෝජනා පත්‍රයක් ප්‍රකාශයට පත් කළේය. මෙහි ආදර්ශ භූමිකාව සපයන ලද්දේ EBT හි (Electronic Book Technology, බ්‍රවුන් විශ්ව විද්‍යාලයේ Institute for Research in Information and Scholarship ආයතනයෙන් පමණි) CERN ආයතනයෙන් වරපත් කරනු ලැබු Dynatext කියවනය මඟිනි. කෙසේ වුවත් Dynatext ක්‍රමවේදය සලකන ලද්දේ තාක්ෂණික වශයෙන් උසස් (HyTime ඇතුලත SGML ISO 8879:1986 අධිමාධ්‍ය (Hypermedia) දක්වා විස්තීරණය කිරීමේ ප්‍රධාන කොටස්කරුවෙකි), ඉතා මිල අධික සහ අනුචිත වරපත් කිරීමේ පිළිවෙතක් සහිත අධි ශක්ති භෞතික විද්‍යා ප්‍රජාව හා සබැඳි කටයුතු (HEP) සඳහාය. මෙහි එන එක් එක් ලේඛනයකට හා එක් එක් ලේඛනය භාවිතා කළ වාරයක් පාසා කිසියම් මුදලක් අය කරන ලදි.


ටිම් බර්නස්-ලී විසින් තැනූ NEXTcube උපකරණය ලොව ප්‍රථම වෙබ් සේවාදායකය ලෙස භාවිතා කරනු ලැබු අතරම, එය 1990 දී පළමු වෙබ් බ්‍රවුසරය වන world wild Web ලිවීම සඳහා ද භාවිතා කෙරිණි. 1990 අග භාගය වන විට බර්නස්-ලී ක්‍රියාකාරී වෙබයක් සඳහා අවැසි සියලුම උපකරණ නිමවා තිබිණි. පළමු වෙබ් බ්‍රවුසරය (මෙය වෙබ් සංස්කාරකයක් ද විය), පළමු වෙබ් සේවාදායකය හා පළමු වෙබ් පිටු එම ව්‍යාපෘතිය පිළිබඳ සියලු විස්තර දරයි.


1991 අගෝස්තු 6 දා ඔහු alt.hypertext පුවත් කණ්ඩායම වෙනුවෙන් වෙබ්-අඩවිය පිළිබඳව සම්පිණ්ඩයනක් ඉදිරිපත් කළේය. යුරෝපයෙන් පරිබාහිර ප්‍රථම සේවාදායකය 1991 දෙසැම්බරයේ දී SLAC හි දී නිමවන ලදි.


Hypertext හි ආරම්භයට හේතු පාදක වු තීරණාත්මක සංකල්පය ජනිත වුයේ 60 දශකයේ දී බ්‍රව්න් විශ්ව විද්‍යාලයේ hypertext Editing system ආදී පැරණි ව්‍යාපෘති සමඟය. මේ අතර ටෙඩ් නෙල්සන් හා ඇන්ඩ්‍රිව්ස් වෑන් ඩෑම්, ටෙඩ් නෙල්සන්ගේ Xanadu ව්‍යාපෘතිය හා ඩග්ලස් එන්ගල්බර්ට්ගේ මාර්ගගත පද්ධතිය (On line system) (NLS) විය. නෙල්සන් සහ එන්ගල්බර්ට් යන දෙදෙනාම පිළිවෙලින් වැන්නේවර් බුෂ්ගේ ක්ෂුද්‍ර සේයාපට මුලිකව තැනු "memex" හි අදහස් මඟින් පෙළඹවීමට ලක්විණි. මෙය 1945 දී රචිත "As we May Think" නමැති නිබන්ධනය මඟින් විස්තර කෙරී ඇත.


බර්නස්-ලීගේ සුවිශේෂිත වු සොයා ගැනීම වන්නේ අධිපෙළ අන්තර්ජාලය සමඟ සමීපව සම්බන්ධ කරවීමයි. ‘Weaving the Web’ නම් වු ඔහුගේ ග්‍රන්ථයෙහි ඔහු පැහැදිලි කරන්නේ ඔහු විසින් පුන පුනා යෝජනා කරන ලද අදහසක් වන ඉහත සඳහන් තාක්ෂණ ක්‍රමවේද 2 අතර සමීප සම්බන්ධතාවක් ගොඩනැඟීමේ හැකියාව ඉතා පහසුවෙන් පවත්නේ ඒවායේ තාක්ෂණික ප්‍රජාවට බවය. නමුත් කිසිවකු ඔහුගේ ආරාධනය පිළිගැනීමට ඉදිරිපත් නොවු කල එම දුෂ්කර කටයුත්තට මුල පිරීමට ඔහුටම සිදුවිය. මේ අතරවාරයේදී වෙබයේ පවත්නා ඕනෑම සම්පතක් අනන්‍ය ලෙස හඳුනා ගැනීම සඳහා ක්‍රමවේදයක් ද ඔහු විසින් සකස් කෙරිණි. එය Uniform Resource Identifier (URI) නම් විය. එකල බහුලව පැවති hypertext ක්‍රමවේදයන්ට හාත්පසින්ම වෙනස් ලක්ෂණ ගණනාවක් විශ්ව විසිරි වියමන සතුවිය. මෙම වෙබයේ මුලික අවශ්‍යතාවයක් වුයේ ඉදිරියටත්, ආපස්සටත් ගමන් කළ හැකි සබැඳි වෙනුවට ඒකදිශ සබැඳි පැවතීමයි. මේ ආකාරයට කිසියම් අයකුට කිසියම් සම්පතක් එහි හිමිකරුගේ මැදිහත් වීමකින් තොරවම සබැඳීමේ හැකියාව හිමිවිණ. තවද මෙය වෙබ් සේවාදායක හා බ්‍රවුසර ක්‍රියාත්මක කිරීමේ තදබල අපහසුතාව මඟහැරවීමට ද සැලකිය යුතු තරමේ දායකත්වයක් සැපයීය. (ඉන් පෙර පැවති ක්‍රමවේදයන් හා සසඳන කල්හි). ‍එසේ වුවද මෙම ක්‍රමය කල් පවත්නා ගැටලුවක් වු සබැඳි කල් ඉකුත්වීම (link rot) සඳහා මඟ පෑදීය. මින් පෙර පැවති Hypercard මෙන් නොව වෙබ් අඩවිය ඕනෑම පරිශීලකයකුට වෙළඳ හිමිකමකින් තොරව නොමිලයේ භාවිතා කළ හැකි විය. මෙය මින් පෙර නොවු විරූ පෙරලියක් ඇති කළේ අනුග්‍රාහකයා හා සේවාදායකයා එකිනෙකට ස්වාධීන අයුරින් නිමවා ගත හැකි වීමෙන් මෙන්ම, වරපත් අවහිරයකින් තොරව දිගුවක් එක් කළ හැකි වීමෙන්ය.


1993 අප්‍රේල් 30 වැනිදා CERN ආයතනය නිවේදනයක් නිකුත් කරමින් කියා සිටියේ ඉන් මතුවට වෙබ් අඩවිය ඕනෑම අයකුට කවර ආකාරයකට හෝ ගාස්තුවක් ගෙවීමකින් තොරව පරිශීලනය කළ හැකි බවය. දෙමසකට පසු එළිදැක් වු තවත් ප්‍රකාශනයකින් කියැවුනේ Gopher ප්‍රොටෝ‍කෝලය තවදුරටත් නොමිලයේ පරිශීලනය කළ නොහැකි බවය. මෙම පියවර පරිශීලකයන් තුල Gopher හි සිට වෙබය කරා ශීග්‍ර සංක්‍රමණයක් ඇති කරවීමට සමත් විය. ViolaWWW නමැති පැරණි එමෙන්ම ජනප්‍රිය වෙබ් බ්‍රවුසරය ද, Hypercard ක්‍රමවේදය මුලික කරගනිමින් සකසා තිබිණි.

එක් දින සහ විස්සයි-20 තරගාවලියකට සහභාගිවීම සඳහා ශ්‍රී ලංකා කණ්ඩායම මෙම දෙසැම්බර් මස අගදී නවසීලන්තය බලා පිටත්ව යෑමට නියමිතය. මෙම තරගාවලිය ලබන ජනවාරි මස මැද දක්වා පැවැත්වෙනු ඇත.

තරගාවලියට එක් දින තරග 3 ක් සහ පන්දුවාර විස්සයි-20 ජාත්‍යන්තර තරග 3 ක් ඇතුළත් වේ. පන්දුවාර විස්සයි-20 තරගාවලියෙන් ආරම්භ වන දෙරට අතර තරගාවලියේ පළමු තරග දෙක දෙසැම්බර් මස 28 සහ 30 වැනි දිනයන්හි දී ටෟරංගාහි බේ ඕවල් ක්‍රීඩාංගණයේ දී පැවැත්වෙනු ඇත. තෙවැනි තරගය 2025 වසරේ ජනවාරි 02 වැනිදා සැක්ස්ටන් ඕවල්හිදී පැවැත්වෙනු ඇත.

එම තරගාවලියෙන් පසුව පැවැත්වෙන තරග 3කින් සමන්විත එක් දින තරගාවලිය ජනවාරි 05 වැනිදා වෙලිංටන්හිදී ආරම්භ වේ. එහි දෙවැනි සහ තෙවැනි තරග පිළිවෙළින් 08 වැනිදා සහ 11 වැනිදා හැමිල්ටන් සහ ඕක්ලන්ඩ්හිදී පැවැත්වෙනු ඇත.

ලෝක පාපන්දු සම්මේලනයේ සභාපති සෙප් බ්ලැටර් ස්වකීය ධූරයෙන් ඉල්ලා අස්වීම නිවේදනය කර තිබේ.

තමාට එරෙහිව ඇති දූෂණ චෝදනා පිළිබඳ ස්වාධීන පරීක්ෂණයක් සිදුකිරීමට ඉඩ ප්‍රස්ථාව ලබාදීමට මෙලෙස අස්වන බව හෙතෙම මාධ්‍ය හමුවක් කැඳවමින් පැවසූ බව විදෙස් පුවත් සේවා අනාවරණය කරයි.

ලෝක පාපන්දු ක්‍රීඩාවේ අනාගතයටත්, කටාර් හා රුසියාව තුළ පැවැත්වීමට නියමිත ඉදිරි පාපන්දු ලෝක කුසලාන තරඟාවලින් වලටද මෙමගින් යම් බලපෑමක් එල්ලවනු ඇතැයි කියැවෙයි.

පසුගියදා පැවති නිලවරණයෙන් පස් වන වතාවටත් තේරීපත්වූ සෙප් බ්ලැටර් ලෝක පාපන්දු ක්ෂේත්‍රයේ ඉහළ පෙල තනතුර 17 වසරක් පුරාවට උසුළා තිබේ.

අන්තර්ජාතික පාපන්දු සංගමයේ නව සභාවතිවරයා ලෙස පස්වන වතාවටත් සෙප් බ්ලැටර් මහතා තේරී පත් වී තිබේ.    
 
79 හැවිරිදි ස්විස්ටර්ලන්ත ජාතික ඔහුට එරෙහිව විවිධ අපවාද චෝදනා නැඟුණේ තම පාලන කාලය ඇතුළත වෙනත් අය විසින් සිදුකළ ඩොලර් මිලියන 100කට වැඩි වංචා සම්බන්ධයෙන් කිසිවක් සිදුනොකළ බව කියමිනි.

කෙසේ වෙතත් ජයග‍්‍රහණය සඳහා අවශ්‍ය ඡන්ද 140 පළමු වටයේ දී ම ලබාගැනීමට ඔහු සමත් වී නොමැත.

බ්ලැටර් ඡන්ද 133ක් ලබාගත් අතර ප‍්‍රතිවාදී අලි බින් අල් හුසේන් කුමරුට හිමි කරගත වූයේ ඡන්ද 73ක් පමණි.

ලබන වසරේ තරඟ සංචාරයක් සඳහා ශ්‍රී ලංකා ක්‍රිකට් කණ්ඩායම පකිස්ථානයට පැමිණෙනු ඇති බවට එරට ක්‍රිකට් පාලක මණ්ඩලය පවසයි.

 
ලබන වසරේ අප්‍රේල් මසයේදී එම තරඟාවලිය සංවිධානය කිරිමට පාකිස්ථාන ක්‍රිකට් පාලක මණ්ඩලය සැලසුම්කර ඇත.
 
ඒ අනුව ක්‍රිකට් අතුරු කමිටුවේ සභාපති සිදත් වෙත්තමුණා මහතා පාකිස්ථානයේ සංචාරයක නිරත විමට නියමිත අතර එහිදී මේ සම්බන්ධයෙන් සාකච්ඡා කිරීමට බලාපොරොත්තු වන බව එරට ක්‍රිකට් පාලක මණ්ඩලය ප්‍රකාශ කර තිබේ.

2009 වසරේදී පාකිස්ථානයේ තරඟ  සංචාරයක නිරත වෙමින් සිටි ශ්‍රී ලංකා ක්‍රිකට් කණ්ඩයම ඉලක්ක කර ගනිමින් ත්‍රස්ත ප්‍රහායක් එල්ලවුණි.

පන්දු රැකී‍ම සම්බන්ධයෙන් දින 10ක කෙටි කාලීන පුහුණුවක් ලබාදීම සඳහා දකුණු අප්‍රිකාවේ හිටපු ක්‍රිකට් ක්‍රීඩක ජොන්ටි රෝඩ්ස් අද දිවයිනට පැමිණීමට නියමිතව තිබේ.

ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරන්නේ ජොන්ටි රෝඩ්ස් මෙම සංචාරයේදී ජාතික කණ්ඩායමේ මෙන්ම සෙසු කණ්ඩායම්වලට පන්දු රැකීම සම්බන්ධ විශේෂ පුහුණුවක් ලබාදීමට නියමිත බවයි.

ලබන මාසයේදී ආරම්භ වීමට නියමිත පකිස්ථානු කණ්ඩායමේ ශ්‍රී ලංකා සංචාරය ඉලක්ක කර මෙම විශේෂඥ පුහුණුව ලබාදීමට සැලසුම් කර ඇත.

ඉන්දීය ප්‍රිමියර් ලීග් තරඟාවලියේ අර්ධ අවසන් තරඟය සඳහා රෝයල් චැලෙන්ජර්ස් බැංගලෝර් කණ්ඩායම සුදුසුකම් ලබා තිබේ.

ඒ ඊයේ පැවති තරඟයෙන් රාජස්ථාන් රෝයල්ස් කණ්ඩායම  ලකුණු 71කින් පරාජය කරමිනි .

තරඟයේ කාසියේ වාසිය දිනූ බැංලෝර් කණ්ඩායම පළමුව පන්දුවට පහරදීමට තීරණය කළේය.

ඒ අනුව ඔවුන් නියමිත පන්දුවාර 20 අවසානයේ කඩුලු 04 ක් දැවී ලකුණු 180 ක් ලබා ගත්තේය.

පිළිතුරු ඉණිම සඳහා පිටියට පිවිසි රාජස්ථාන් කණ්ඩායමට පන්දුවාර 19දී සියලු ක්‍රීඩකයින් දැවී ලබාගත හැකි වූයේ ලකුණු 109 ක් පමණි.

ඒ අනුව ඉන්දීය ප්‍රිමියර් ලීග් ක්‍රිකට් තරඟාවලියේ අවසන් පූර්ව තරඟය චෙන්නායි සුපර් කිංග්ස් කණ්ඩායම සහ රෝයල් චැලෙන්ජර්ස් බැංගලෝර් කණ්ඩායම අතර හෙට දිනයේ පැවැත්වීමට නියමිතය.

එම තරඟයෙන් ජය ගන්නා කණ්ඩායම මුම්බායි ඉන්දියන්ස් කණ්ඩායම සමඟ ලබන ඉරිදා දිනයේ පැවැත්වෙන අවසන් මහා තරඟයට සුදුසුකම් ලබනු ඇත.

බටහිර ඉන්දීය කොදෙව් කාන්තා ක්‍රිකට් කණ්ඩායම සමග පැවැති දෙවන එක්දින තරගය ජය ගැනීමට ශ්‍රී ලංකා කාන්තා ක්‍රිකට් කණ්ඩායම අද සමත්  විය.

කොළඹදී පැවැති මෙම තරඟයේ පළමුව පන්දුවට පහරදුන් පන්දුවාර 42.3දි සියල්ලන් දැවී ලකුණු 124ක් රැස් කළ අතර පන්දුවෙන් දස්කම් පෑ ශෂිකලා සිරිවර්ධන ලකුණු 30ට කඩුලු 4ක් බිඳ දැමුවාය.

පිළිතුරු ඉනිමට ශ්‍රී ලංකා කාන්තා කණ්ඩායම පන්දුවාර 39.2ක් වැය කළ අතර ශෂිකලා යළිත් දක්ෂතා අතරට පැමිණෙමින් පිත්තෙන් ලකුණු 42ක් ලබාගත්තාය.

දෙරට අතර මෙම තරඟාවලියට  එක්දින තරග 04ක් ඇතුළත් වේ.

ශ්‍රී ලංකා කණ්ඩායමේ නායිකා චමරි අතපත්තු ඇඟිල්ලේ ආබාධයකට ලක්ව සිටීම නිසා පළමු තරඟ‍යට මෙන් අද තරඟයට ද නායකත්වය ලබාදුන්නේ  ඒෂානි ලොකුසුරියගේය.   

 දෙරට අතර පළමු තරඟය කඩුලු 5න් ජය ගැනීමට කොදෙව් කාන්තා කණ්ඩායම සමත් විය.

අනෙක් තරඟ දෙක ලබන 18 හා 20 පැවැත්වීමට නියමිත අතර ලබන 2017 වසරේ පැවැත්වෙන ‍කාන්තා ලෝක කුසලාන තරඟාවලියට ඉහළම දක්ෂතා දක්වන කණ්ඩායම් 4 තෝරා ගැනීම සඳහා මෙම තරඟාවලියද පාදක කර ගනියි.

ශ්‍රී ලංකා මළල ක්‍රීඩා සංගමයේ  සභාපති ධූරයට හිටපු ප්‍රවීණ මළල ක්‍රීඩක සුගත් තිලකරත්න මහතා වැඩි ඡන්දයෙන් තේරී  පත්ව තිබේ.

 ඒ අද ජාතික ක්‍රීඩා විද්‍යායතන පරිශ්‍රයේ පැවති නිලවරණයේදීය.

නිලවරණය සදහා සුගත් තිලකරත්න මහතා සහ හිටපු නියෝජ්‍ය පොලිස්පතිවරයෙකු වන උපාලි කුමාරසිරි මහතා ඉදිරිපත්ව සිටියහ.

නිලවරණයේදී සුගත් තිලකරත්න මහතාට ඡන්ද 83 කුත් උපාලි කුමාරසිරි මහතාට ඡන්ද 24කුත් ලැබුණු බව අද දෙරණ වාර්තාකරු සඳහන් කළේය.

ඒ අනුව සුගත් තිලකරත්න මහතා වැඩි ඡන්ද 59කින් සභාපති ධූරයට තේරි පත්ව ඇති අතර වසර 2ක කාලයක් ඔහු එම ධුරය දරනු ඇත.

ශ්‍රී ලංකා ක්‍රිකට් ආයතනයේ නිලවරණය ලබන වසර මුලදී පැවැත්වීමට බලාපොරොත්තු වන බව ක්‍රීඩා අමාත්‍ය නවීන් දිසානායක මහතා පවසයි.

මේ සම්බන්ධයෙන් විශේෂ සාකච්ඡාවක් ඇමතිවරයා හා ක්‍රිකට් ආයතනයේ හිටපු නිලධාරීන් අතර අද පස්වරුවේ පැවැත්විණ.

එහිදී නව අතුරු කමිටුවක් පත් කිරීමෙන් පසු ක්‍රිකට් කවුන්සිලයෙන් එල්ල වූ බලපෑම සම්බන්ධයෙන් අමාත්‍යවරයාගෙන් කරන ලද ප්‍රශ්න කිරීමකට පිළිතුරු වශයෙන් හෙතෙම කියා සිටියේ එය අතුරු කමිටුව හා තමන් මැදිහත්වීමෙන් සුහදව විසඳාගන්නට කටයුතු කරන බවයි.

ක්‍රිකට් කවුන්සිලයට මේ සම්බන්ධයෙන් තමාගේ ස්ථාවරය දැනුම්දුන් බවද හෙතෙම පැවසීය. 

අද පැවැති සාකච්ඡාවට උපාලි ධර්මදාස, නිශාන්ත රණතුංග, මොහාන්ද සිල්වා, අසංග සෙනෙවිරත්න, අජිත් පැස්කුවල් හා හිරන්ත පෙරේරා යන සහභාගි වී සිටියහ.

ඉදිරි පකිස්ථාන සංචාරය ඇතුළු සංචාර කිහිපයක් අනූව ශ්‍රී ලංකා ක්‍රිකට් කණ්ඩායමේ වේග පන්දු පුහුණුකරු තනතුරට හිටපු ටෙස්ට් ක්‍රිකට් ක්‍රීඩක චම්පක රාමනායක මහතා පත්කර තිබේ.

ශ්‍රී ලංකා ක්‍රිකට් ආයතනය නිවේදනයක් නිකුත් කරමින් පැවසුවේ ජුනි මස 01 වැනිදා සිට මෙම වසර අවසානය දක්වා කාලය සඳහා මෙම පත්කිරීම සිදුකර ඇති බවයි. 

71 වැනි බ්‍රැඩ්බි පලිහ ශූරතාවයේ පළමු අදියර ජය ගැනීමට කොළඹ රාජකීය විද්‍යාලය අද  සමත් විය.

ඒ ප්‍රතිවාදී මහනුවර ත්‍රිත්ව විද්‍යාලය ලකුණු 23ට 22ක් වශයෙන් පරාජයට පත් කරමිනි.

බ්‍රැඩ්බි පළිහ 71 වැනි තරගාවලියේ ජයග්‍රහණය කොළඹ රාජකීය විද්‍යාලය විසින් අද හිමිකර ගැනීමට සමත් විය.

ඒ ප්‍රතිවාදී මහනුවර ත්‍රිත්ව විද්‍යාලය ලකුණු 49ට බින්දුවක් ලෙස පරාජයට පත් කරමිනි.

ඒ අනූව සමස්ත තරඟාවලිය ලකුණු 72ට 22ක් ලෙස සටහන් විය.

මෙම තරගය අද (23 දා) කොළඹ රාජකීය විදුහල් ක්‍රීඩා සංකීර්ණයේදී පැවැත්විණ. 

මහනුවරදී පැවැති පළමු අදියර ලකුණු 23-22 ක්‌ ලෙස තියුණු ජයක්‌ ලැබීමට රාජකීය විදුහල සමත් විය.

අදියර දෙකකින් සමන්විත බ්‍රැඩ්බි පළිහ තරගාවලියේ අදියර දෙකේම වැඩිම ලකුණු ලබා ගන්නා කණ්‌ඩායමට බ්‍රැඩ්බි පළිහ හිමිවේ.

ඒ අනූව එක්‌ ලකුණක වාසියක්‌ සමග රාජකීය විදුහල අද සටනට පිවිසි අතර අද තරගයේදී ත්‍රිත්ව විදුහලට කිසිදු ලකුණක් ලබා ගැනීමට නොහැකි වීම විශේෂත්වයකි.

IPL තරගාවලියේ මුම්බා‍යි ඉන්ඩියන්ස් කණ්ඩායම නියෝජනය කරන ශ්‍රී ලංකා ක්‍රිකට් ක්‍රීඩක ලසිත් මාලිංගට දඩ මුදලක් නියම කර තිබේ.

ඒ, පසුගිය 25 වන දා සන්රයිසර්ස් හයිදරාබාද් කණ්ඩායම සමග පැවති තරගයේදී ඩේවිඩ් වෝනර්ට බැණ වැදීමේ සහ සරදම් කිරීමේ සිද්ධියක් හේතුවෙනි.

මෙහි විශේෂත්වය වන්නේ, ලසිත් මාලිංගට අදාළ දඩය පැනවූ තරග තීරකවරයා ද ශ්‍රී ලාංකිකයෙකු වීම ය.

ඔහු රොෂාන් මහානාම යි.

සන්රයිසර්ස් හයිදරාබාද් ආරම්භක පිතිකරු ඩේවිඩ් වෝනර් ලකුණු 9කට දවා ගැනීමෙන් පසු ලසිත් මාලිංග හැසිරුණු ආකාරය ඉන්දීය ප්‍රිමියර් ලීග් තරගාවලියේ නීතිරීති උල්ලංඝණය කිරීමක් බවට රොෂාන් මහානාම තීරණය කිරීම හේතුවෙන් මෙම දඩය පනවා තිබේ.

ඒ අනුව, ලසිත් මාලිංගට හිමි තරග ගාස්තුවෙන් 5%ක මුදලක් දඩ වශයෙන් ගෙවීමට සිදුවේ.

මෙම තරගයේදී ලසිත් මාලිංග ලකුණු 23කට කඩුලු 4ක් දවා ගනිමින් තරගයේ හොඳ ම ක්‍රීඩකයා ලෙස ද සම්මානයට පාත්‍ර විය.

මෙවර IPL තරගාවලියේ මේ වන විට 7 වන ස්ථානයේ පසු වන මුම්බායි ඉන්ඩියන්ස් කණ්ඩායම වාර්තා දෙකක් පිහිටුවා තිබීම විශේෂත්වයකි.

එක් වාර්තාවක් වන්නේ, පිතිකරුවන්ට ලකුණු ලබා ගත නොහැකි වූ පන්දු (Dot Balls) සංඛ්‍යාවකට මුහුණ දුන් කණ්ඩායම බවට පත්ව සිටීම ය.

එම පන්දු ගණන 370කි.

එහෙත්, සුවිශේෂී සිදුවීම වන්නේ, වැඩි ම 6 සහ 4 පහර එල්ල කළ කණ්ඩායම බවට ද ඔවුන් පත්ව සිටීම ය.

මුම්බායි ඉන්ඩියන්ස් පිතිකරුවන් මේ වන විට 4 පහර 115ක් සහ 6 පහර 53ක් එල්ල කර තිබේ.

ඉන් 6 පහර 13ක් එල්ල කර ඇත්තේ, කයිරන් පොලාර්ඩ් ය.

මුම්බායි ඉන්ඩියන්ස් කණ්ඩායම මේ වන විට සහභාගි වූ තරග 7න් ජය ගෙන ඇත්තේ, තරග 2ක් පමණි.

2013 වසරේදී හිම මත ලිස්සා යාමේ ක්‍රීඩාවේ නිරතව සිටියදී හදිසි අනතුරකට ලක්ව කෝමා තත්ත්වයකට පත්වූ මෝටර් රථ ධාවන ශූර මයිකල් ෂූමාකර්ගේ පුත්‍රයා ද මෝටර් රථ ධාවන තරගවල විශිෂ්ටයෙකු බවට පත්වීමේ පෙර නිමිති පළ කර තිබේ.

මයිකල් ෂූමාකර්ගේ පුත්‍රයා වන 16 හැවිරිදි Mick Schumacher සිය පළමු ජයග්‍රහණය වාර්තා කළේ, පෙරේදා පැවති German Formula Four මෝටර් රථ ධාවන තරගාවලියේදී ය.

තරග තුනකින් සමන්විත වූ එම තරගාවලියේ අවසන් තරගය ජය ගත්තේ, Mick Schumacher ය.

එහිදී වැඩි ම ලකුණු හිමි කර ගත් නවක ක්‍රීඩකයා ලෙස ද ඔහු නම් කෙරිණි.

පහත දැක්වෙන්නේ, Mick Schumacher ජයගත් තරගය පිළිබඳව කළ පූර්ව විශ්ලේෂණයක් සහිත වීඩියෝවකි

එංගලන්ත වේග පන්දු යවන ක්‍රීඩක ජේම්ස් ඇන්ඩර්සන් ටෙස්ට් පන්දු යවන්නන්ගේ ශ්‍රේණිගත කිරීම් ලේඛනයේ දෙවැනි ස්ථානය දක්වා ඉදිරියට පැමිණ තිබේ.

ඒ, බටහිර ඉන්දීය කොදෙව් කණ්ඩායමට එරෙහි දෙවැනි ටෙස්ට් ක්‍රිකට් තරගයේදී දැක්වූ දක්ෂතා හේතුවෙනි.

ජේම්ස් ඇන්ඩර්සන්, ටෙස්ට් පන්දු යැවීමේ ශ්‍රේණිගත කිරීම්හි ලැබූ
ඉහළම ස්ථානය මෙය වේ.

ශ්‍රී ලංකාවේ රංගන හේරත් 4 වැනි ස්ථානයේ රැඳී සිටී.

ඒ අනුව ක්‍රීඩකයින්ගේ ලැයිස්තුව මෙසේය.




ලන්ඩන් මැරතන් තරගයේදී අනුරාධ ඉන්ද්‍රජිත් කුරේ මැරතන් ඉසව්වේ ශ්‍රී ලංකා වාර්තාව බිඳ දැමීමට සමත් විය.

ඊයේ පැවැති තරගයේදී ශ්‍රී ලංකාවේ අනුරාධ ඉන්ද්‍රජිත් කුරේට 14 වන ස්ථානය හිමි විය.

පැය 2යි මිනිත්තු 14යි තත්පර 47ක කාලයකින් ඔහු තරගය අවසන් කළේ ය.

ඒ අනුව ඔහු ඊයේ බිඳ දැමුවේ 1975 වසරේදී එස්.එල්.බී. රෝසා පිහිටුවා තිබූ වාර්තාව යි.

ඔහු පැය 2යි මිනිත්තු 14යි තත්පර 31ක කාලයක් සටහන් කරමින් එම වාර්තාව පිහිටුවා තිබිණ.

බටහිර ඉන්දීය කොදෙව් කණ්ඩායම සමග පැවති දෙවැනි ටෙස්ට් ක්‍රිකට් තරගයෙන් සංචාරක එංගලන්ත කණ්ඩායම කඩුලු 9ක විශිෂ්ට ජයක් වාර්තා කළේය.

ග්‍රැනේඩාහිදී පැවති තරගයේ පළමුවෙන් පන්දුවට පහර දුන් බටහිර ඉන්දීය කොදෙව් කණ්ඩායම පළමු ඉනිමට රැස් කළ ලකුණු 299ට පිළිතුරු ලෙස එංගලන්තය ලකුණු 464ක් රැස් කළේය.

බටහිර ඉන්දීය කොදෙව් දෙවැනි ඉනිම ලකුණු 307කට සීමා විය.

ක්‍රෙයිග් බ්‍රේත්වෙයිට් ලකුණු 116යි.

ජේම්ස් ඇන්ඩර්සන් ලකුණු 43ට කඩුලු 4ක් දවා ගත්තේය.

ජයග්‍රහණය සඳහා එංගලන්තයට ලකුණු 143ක ඉලක්කයක් හිමි වූ අතර, ඔවුන් තරගය ජය ගත්තේ පන්දුවාර 41යි පන්දුවක් අවසානයේ කඩුල්ලක් දැවී සිටියදී ය.

එංගලන්ත නායක ඇලෙස්ටෙයාර් කුක් ඉනිම දෙකේදීම අර්ධ ශතක වාර්තා කළේය.

මේ අතර, ගැරී බැලන්ස් ලකුණු 81ක් රැස් කළේ, සිය ටෙස්ට් ලකුණු දහස සීමාව පසු කරමින් ය.

ඉනිම් 17ක් තුළ එම සීමාව පසු කළ ගැරී බැලන්ස් වාර්තා අතරට එක් වූයේ වේගවත්ම ටෙස්ට් ලකුණු දහස රැස් කළ තුන්වැනි
එංගලන්ත පිතිකරු ලෙසයි.

එංගලන්ත පළමු ඉනිමේදී ලකුණු 182ක් රැස් කළ ජෝ රූට් තරගයේ වීරයා සම්මානය දිනා ගත්තේය.

තරග 1ට 0ක් ලෙස එංගලන්තය තරගාවලියේ පෙරමුණේ පසුවන අතර, අවසන් තරගය ලබන මස 01 වන දා බ්‍රිජ්ටවුන්හිදී
ආරම්භ වීමට නියමිතය.

ක්‍රිකට් යනු එංගලන්තයෙන් ඉපදී ලොව වටා රටවල් ගණනාවක ප්‍රචලිත වූ ක්‍රිඩාවකි.

බටහිර ඉන්දීය කොදෙව් ක්‍රිකට් ක්‍රීඩකයින් යනු බොහෝ විට විනෝදයෙන් ක්‍රීඩා කරන ක්‍රීඩකයින් ලෙස ප්‍රචලිත වී තිබේ.

ඊට අමතරව ඔවුන් ආන්දෝලනාත්මක ක්‍රියාවල නිරත වන කණ්ඩායමක් ලෙස ද නම් දරා සිටී.

ඒ අනුව, බටහිර ඉන්දීය කොදෙව් ක්‍රීඩක මාලන් සැමුවෙල්ස්ගේ ක්‍රියාවක් හේතුවෙන් ඔවුන් යළි ත් වරක් ආන්දෝලනාත්මක කණ්ඩායමක් බවට පත්ව තිබේ.

ඒ, එංගලන්තයට එරෙහිව පැවැත්වෙන දෙවන ටෙස්ට් ක්‍රිකට් තරගයේදී ය.

කොදෙව් දූපත්හිදී පැවැත්වෙන තරගයේ 3 වෙනි දිනයේදී ලකුණු 8කට දැවී ගිය එංගලන්ත කණ්ඩායමේ තුන් ඉරියව් ක්‍රීඩකයෙකු වන බෙන් ස්ටෝක්ස්ට මාලන් සැමුවෙල්ස් සිය ආචාරය පුද කළේය.

බෙන් ස්ටෝක්ස් දැවී යාමෙන් අනතුරුව යළි ක්‍රීඩාගාරය බලා යන අවස්ථාවේදී මාලන් සැමුවෙල්ස් ඔහුගේ තොප්පිය පපුව මත තබා ගනිමින් දකුණු අතින් ආචාර කළේ ය.

මේ වන විට සැමුවෙල්ස්ගේ මෙම ආන්දෝලනාත්මක ක්‍රියාව ජාත්‍යන්තර විචාරකයින්ගේ කතාබහට ලක්ව තිබේ.

ඒ අනුව, බටහිර ඉන්දීය කොදෙව් පන්දු පුහුණුකරු ශ්‍රීමත් කර්ට්නි ඇම්බ්‍රෝස් පවසන්නේ, සැමුවෙල්ස් කළ එම ක්‍රියාවේ කිසිදු වරදක් නොමැති බව ය.

මේ අතර, හිටපු එංගලන්ත ටෙස්ට් ක්‍රිකට් නායක මයිකල් වෝන් ද මෙලෙස සැමුවෙල්ස්ට ප්‍රශංසා කර තිබේ.


ලෝක ටෙනිස් ශ්‍රේණිගත කිරීමෙහි 4වන ස්ථානයේ පසුවන ස්පාඤ්ඤ ක්‍රිඩක රෆායල් නඩාල්ට බාසිලෝනා විවෘත ටෙනිස් තරගාවලියෙන් ඉවත් වීමට සිදු විය.

වසර 12කට පසුව මෙම තරගාවලියේදී ඔහු ලැබූ දැවැන්තම පරාජය මෙය වේ.

බාසිලෝනා විවෘත ටෙනිස් තරගාවලියේ 3වන වටයේ තරග කිහිපයක් ඊයේ පැවැත්විණි.

කලක් ටෙනිස් ශ්‍රේණිගත කිරිමෙහි පෙරමුණේ රැඳී සිටි ස්පාඤ්ඤ සුපිරි ක්‍රීඩක රෆායල් නඩාල් සමග තරග කළේ, ඉතාලියේ ෆැබියෝ ෆොනීනි ය.

තරගයේ පළමු වටය ලකුණු 6:4ක් ලෙස ෆොනීනි ජය ගත්තේ ය.

දෙවන වටය ආරම්භයේ සිට ම තියුණු මුහුණුවරක් ගත් අතර ෆොනීනි එම වටය ජය ගත්තේ, ලකුණු 7:6ක් ලෙස ය.

ඒ අනුව තරග වට 2:0ක් ලෙස සමස්ත තරගය ජය ගත් ෆැබියෝ ෆොනීනි අර්ධ අවසන් පූර්ව වටයට සුදුසුකම් ලබා ගත්තේ ය.

2013 වසරෙන් අනතුරුව බාසිලෝනා විවෘත ටෙනිස් තරගාවලියේදී
නඩාල් ලැබූ දැවැන්ත ම පරාජය මෙය වේ.

ෆොනීනිට ලෝක ටෙනිස් ශ්‍රේණිගත කිරීමෙහි හිමිව ඇත්තේ, 13 වන ස්ථානයයි.

ඔහු අද පැවැත්වෙන අර්ධ අවසන් පූර්ව තරගයේදී ස්පාඤ්ඤයේ පැබ්ලෝ ඇන්ඩුහා සමග තරග වැදීමට නියමිත ය.

3වන වටයේ තව ත් තරගයක් පැවැත්වු‍ණේ, ජපානයේ කෙයි නිෂිකොරි සහ කොලොම්බියාවේ සැන්තියාගෝ කිරාල්ඩෝ අතර ය.

නිෂිකෝරි තරග වට 2:0ක් ලෙස පහසුවෙන් ජය ගත්තේ ය.

ලකුණු තත්ත්වය දැක්වුණේ, 6:2ක් සහ 6:1ක් ලෙස ය.

නිෂිකොරි අර්ධ අවසන් පූර්ව තරගයේදී ස්පාඤ්ඤයේ රොබටෝ බවුටිස්ටා සමග තරග වදිණු ඇති.

එක්දින තරග ඉතිහාසයේ බංග්ලාදේශ කණ්ඩායම ඉනිමකදී වාර්තා කළ ඉහළ ම ලකුණු සංඛ්‍යාව අද රැස් කළේ ය.

ඒ, පකිස්ථානයට එරෙහිව මීර්පුර්හිදී පැවැති පළමු එක්දින තරගයේදී ලකුණු 329ක් වාර්තා කරමිනි.

බංග්ලාදේශ කණ්ඩායම එම තරගය ජය ගත්තේ, ලකුණු 79 කිනි.

තරගයේ කාසියේ වාසිය දිනා පළමුවෙන් පන්දුවට පහර දීමේ අවස්ථාව උදා කර ගත් බංග්ලාදේශය නියමිත පන්දුවාර 50 අවසානයේ කඩුලු 6කට ලකුණු 329ක් රැස් කළේ ය.

තරගයේ පළමු කඩුලු 2 ලකුණු 67 ක් තුළ බිඳ වැටුණු ද තමීම් ඉක්බාල් සමගින් පිටියේ ස්ථාවර වූ මුෂ්ෆික රහීම් 3 වන කඩුල්ලට ගොඩ නැගූ සබඳතාව ලකුණු 178 කි.

තමීම් ඉක්බාල් සිය එක්දින දිවියේ 5 වන ශතකය වාර්තා කරමින් ලකුණු 132ක් රැස් කළ අතර කඩුලු රකින ක්‍රීඩක මුෂ්ෆික රහීම් අද වාර්තා කළේ, එක්දින දිවියේ 3 වන ශතකයයි.

වාහාබ් රියාස් පන්දුවාර 10 කදී ලකුණු 59 ට කඩුලු 4 ක් දවා ගත්තේ ය.

ලකුණු 330ක ඉල්ක්කයක් සඳහා පිටියට පිවිසි පකිස්ථානයේ පළමු කඩුල්ල ලෙස සෆ්රාස් අහමඩ් ලකුණු 24 කට දැවී ගියේ, මුළු ලකුණු සංඛාව 53ක් ලෙස සටහන්ව තිබියදී ය.

එක්දින දිවියේ 5 වන අර්ධ ශතකය වාර්තා කළ නායක අසාර් අලී ලකණු 72 ක් රැස් කළේ ය.

හැරිස් සොහිල් ලකුණු 51ක් රැස් කළේ ය.

පළමු පෙළ තුන් දින තරගයක පළමු ඉනිමේදී අඩු ම ලකුණු සංඛ්‍යාවකට දැවී ගිය කණ්ඩායමක් එම තරගයෙන් ජය ගත් පුවතක් ශ්‍රී ලංකාවෙන් වාර්තා විය.

පනාගොඩ ගුවන් හමුදා ක්‍රීඩාංගණයේදී එම තරගය පැවැත්වුණේ, අප්‍රේල් 10,11 සහ 12 යන දිනවල ය.

තරගය ගාල්ල ක්‍රිකට් සමාජය සහ ගුවන් හමුදා කණ්ඩායම අතර පැවැත්විණි.

පළමුවෙන් පන්දුවට පහර දුන් ගාල්ල ක්‍රිකට් කණ්ඩායමේ සියලු කඩුලු ලකුණු 31කට බිඳ වැටිණි.

ඊට පිළිතුරු ලෙස ගුවන් හමුදා කණ්ඩායම සියලු කඩුලු දැවී ලකුණු 215ක් රැස් කළේ ය.

ගාල්ල ක්‍රිකට් සමාජය දෙවන ඉනිමේදී ලකුණු 295ක් රැස් කළ අතර ගුවන් හමුදා කණ්ඩායමේ සියලු කඩුලු ලකුණු 107කදී බිඳ වැටිණි.

ඒ අනුව, ලකුණු 4ක තියුණු ජයක් හිමි කර ගැනීමට ගාල්ල ක්‍රිකට් සමාජය සමත් විය.

ආසියානු වාර්ෂික සම්මාන උළෙලේදී සංගක්කාර සම්මානයෙන් පිදුම් ලබයි
ශ්‍රී ලංකාවේ කුමාර් සංගක්කාර පස්වැනි ආසියානු සම්මාන උළේලේදී ක්‍රීඩාව වෙනුවෙන් කළ මෙහෙවර සඳහා පිරිනමන සම්මානය මෙවර දිනා ගත්තේ ය.

ව්‍යාපාරික, ක්‍රීඩා කලා වැනි විවිධ අංශවලට විශිෂ්ට සේවයක් කළ ආසියානු ජාතිකයින් ඇගයීම සඳහා මෙම සම්මාන උළෙල එංගලන්තයේදී වාර්ෂිකව පැවැත් වේ.

එංගලන්තය වෙනුවෙන් වැඩි ම ටෙස්ට් කඩුලු සංඛ්‍යාවක් දවා ගනිමින් ශ්‍රීමත් ඉයන් බෝතම් පිහිටුවා තිබූ වාර්තාව අභිබවා යෑමට වේග පන්දු යවන ක්‍රීඩක ජේම්ස් ඇන්ඩර්සන් සමත් විය.

ඒ, බටහිර ඉන්දීය කොදෙව් කණ්ඩාමට එරෙහිව ඇන්ටිගුවාහිදී පැවැති පළමු ටෙස්ට් ක්‍රිකට් තරගයේදී ය.

එංගලන්ත – බටහිර ඉන්දීය කොදෙව් පළමු ටෙස්ට් ක්‍රිකට් තරගය ඇන්ටිගුවාහිදී ඊයේ ජය පරාජයෙන් තොරව අවසන් විය.

තරගයේ ජයග්‍රහණයට බටහිර ඉන්දීය කොදෙව් කණ්ඩායමට හිමි වූ ඉලක්කය ලකුණු 438කි.

කොදෙව්වන් ඊයේ තරගය අවසන් වනවිට කඩුලු 7ක් දැවී ලකුණු 350ක් රැස් කරගෙන සිටියේ ය.

එම තරගයේ ඉනිම දෙකේදීම එංගලන්ත වේග පන්දු යවන ක්‍රීඩක ජේම්ස් ඇන්ඩර්සන් දවා ගත් කඩුලු ගණන 4කි.

බටහිර ඉන්දීය කොදෙව් කඩුලු රකින ක්‍රීඩක දිනේෂ් රාම්ඩීන් ඊයේ දවා ගැනීමත් සමග ශ්‍රීමත් ඉයන් බෝතම්ගේ
ටෙස්ට් කඩුලු 383 වාර්තාව අභිබවා යෑමට ඇන්ඩර්සන් සමත් විය.


බංග්ලාදේශය පළමු වරට පකිස්ථානයට එරෙහිව එක්දින ක්‍රිකට් තරගාවලියක් අද ජය ගත්තේ ය. 

ඒ, දෙරට අතර පැවැත්වෙන එක්දින ක්‍රිකට් තරගාවලියේ දෙවැනි තරගය කඩුලු 7කින් ජය ගනිමිනි.

තරගයේ කාසියේ වාසිය දිනූ පකිස්ථාන නායක අසාර් අලී පළමුවෙන් පන්දුවට පහරදීමට තීරණය කළේ ය.

ඔවුන් පන්දුවාර 50 අවසානයේ කඩුලු 6කට රැස් කළ ලකුණු සංඛ්‍යාව 239කි.

පකිස්ථාන පළමු කඩුලු 5 ලකුණු 77ක් තුළ බිඳ වැටිණ.

හාරිස් සොහේල් සහ සහිඩ් නසීම් අතර 6 වන කඩුල්ලේ සබඳතාව ලකුණු 77කි.

සහිඩ් නසීම් සමග එක් වූ වහාබ් රියාස් පකිස්ථාන 7 වන කඩුල්ලට ලකුණු 85ක නොබිදුනු සබඳතාවක් ගොඩනැගූහ.

4 පහර 6ක් සහ 6 පහරක් ද සමගින් නසීම් නොදැවී ලකුණු 77ක් රැස් කළේ ය.

රියාස් නොදැවී ලකුණු 51ක් රැස් කිරීමට සමත් විය.

ශකීබ් අල් හසන් පන්දුවාර 10කදී ලකුණු 51ට කඩුලු 2ක් දවා ගත්තේ ය.

තමීම් ඉක්බාල් සහ සෞම්‍යා සාකාර් බංග්ලාදේශ පිළිතුරු ඉනිම ආරම්භ කළහ.

ඔවුන් දෙදෙනා අතර පළමු කඩුල්ලේ සබඳතාව ලකුණු 22කි.

තමීබ් ඉක්බාල් සහ මොහොම් මහමුදුල්ලා බංග්ලාදේශ දෙවැනි කඩුල්ලට ලකුණු 78ක සබඳතාවක් ගොඩනැගූහ.

මුශ්ෆිකුර් රහීම් සහ තමීම් ඉක්බාල් අතර බංග්ලාදේශ තුන්වැනි කඩුල්ලේ සබඳතාව ලකුණු 118 කි.

6 වන එක්දින ශතකය අද වාර්තා කළ ඉක්බාල් ලබා ගත්තේ ලකුණු 116 කි.

මුශ්ෆිකුර් රහීම් ලකුණු 65ක් රැස් කළේ ය.

ලකුණු 240ක ඉලක්කයක් හඹා ගිය පකිස්ථානය තරගය ජයගත්තේ පන්දුවාර 38යි පන්දුවක් අවසානයේ කඩුලු 3ක් දැවී සිටියදී ය.

ඒ අනුව තරග තුනකින් සමන්විත තරගාවලිය තරග 2- 0ක් ලෙස සත්කාරක බංග්ලාදේශය ජය තහවුරු කරගෙන අවසන්.

AB de Villiers යනු ක්‍රිකට් ලෝකයේ වාර්තා පිට වාර්තා තබන විශිෂ්ට ක්‍රීඩකයෙකි.

ඊයේ දිනයේදී ද ඔහුට විශිෂ්ට ලෝක වාර්තාවක් පිහිටුවීමට තිබූ අවස්ථාවක් අවාසනාවන්ත අයුරින් ගිලිහී ගියේ ය.

කෙසේ වෙතත්, මුම්බායි ඉන්ඩියන්ස් කණ්ඩායමට එරෙහිව ඔහු පන්දු 10කදී ලකුණු 41ක් රැස් කළේ, නරඹන්නන් විස්මයට පත් කරමිනි.

11 වන පන්දුවේදී ඔහු දැවී යාම ත් සමග පන්දු වාර 20 තරගයකදී වාර්තා කළ වේගවත් ම අර්ධ ශතකය රැස් කිරීමේ වාර්තාව ගිලිහිණි.

ශ්‍රී ලංකා සුපිරි ක්‍රිකට් ක්‍රීඩක කුමාර් සංගක්කාර ක්‍රිකට් උපන් රටේ ප්‍රාන්ත තරගාවලියේ සිය පළමු තරගයේදී ම නොදැවී ශතකයක් වාර්තා කිරීමට සමත් විය.
සරේ ප්‍රාන්තය නියෝජනය කරන සංගක්කාර ග්ලැමෝගන් ප්‍රාන්ත කණ්ඩායමට එරෙහිව ඊයේ ආරම්භ වූ තරගයේ පළමු දිනය නිමා වන විට නොදැවී ලකුණු 112ක් රැස් කර සිටියේ ය.

ඊට හතරේ පහර 14ක් සහ එක් 6 පහරක් ඇතුළත් විය.

කුමාර් සංගක්කාර සරේ කණ්ඩායමේ තෙවන පිතිකරු (One Down) ලෙස පිටියට පිවිසියේ ය.

එක්දින ක්‍රිකට් තරගයකදී මෙතෙක් රැස් කර ඇති ඉහළ ම ලකුණු සංඛ්‍යාව වාර්තා කිරීමට එංගලන්ත ක්‍රීඩක ලියම් ලිවිංස්ටෝන් (Liam Livingstone) ඊයේ සමත් විය.

එහිදී ඔහු පන්දු 138කට පමණක් මුහුණ දෙමින් ලකුණු 350ක් රැස් කළ අතර එය එක්දින තරගයකදී පිතිකරුවෙකු ලකුණු 350ක් රැස් කළ පළමු අවස්ථාව ද විය.

එම ලකුණු සංඛ්‍යාව ලබා ගැනීම සඳහා ඔහු 4 පහර 34ක් සහ 6 පහර 27ක් එල්ල කළේ ය.

ඒ අනුව, 4 පහර සහ 6 පහරවලින් පමණක් ඔහු රැස් කළ ලකුණු සංඛ්‍යාව 298කි.

ලියම් ලිවිංස්ටෝන් මෙම වාර්තාව පිහිටවූයේ, එංගලන්ත ක්‍රිකට් සමාජ තරගාවලියේ Nantwitch Town සහ Caldy කණ්ඩායම් අතර පැවති තරගයේදී ය.

එහිදී, ඔහු නියෝජනය කරන Nantwitch Town කණ්ඩායම පන්දු වාර 45කදී කඩුලු 7කට ලකුණු 579ක් රැස් කළේ ය.

21 හැවිරිදි ලියම් ලිවිංස්ටෝන් 1993 වසරේ කම්බර්ලන්ඩ්හි උපත ලැබූවෙකි.

AB de Villiers යනු ලෝකයේ සෑම ක්‍රිකට් ලෝලියෙකුගේ ම ආදරය දිනා ගත් අතිවිශිෂ්ට ක්‍රිකට් ක්‍රීඩකයෙකි.

ඔහු කිසිදු පන්දු යවන්නෙකුට මෙල්ල කළ නොහැකි පිතිකරුවෙකු බව අමුතුවෙන් කිව යුතු නැත.

එවන් ක්‍රීඩකයෙකුගේ නොදුටු පැත්තක් ඉහත වීඩියෝවෙන් දැක්වේ.

ඔහු සිය පෙම්වතිය වන ඩැනියෙල් වෙත සිය ප්‍රේමය ප්‍රකාශ කළ ආකාරය ද එහිදී ඩිවිලියර්ස් රඟ දක්වා පෙන්වයි.

මෙහි තවත් විශේෂත්වයක් වන්නේ, ඩිවිලියර්ස් හින්දි ගීතයක කොටසක් ගායනා කිරීම ය.

දැවැන්ත පෞරුෂයක් ගොඩ නගාගෙන සිටින විශිෂ්ට ක්‍රිකට් ක්‍රීඩකයෙකුගේ නොදුටු දක්ෂතා මෙමගින් දැකගත හැකි වනු ඇත.

ආසියානු කුසලාන ක්‍රිකට් තරගාවලියේ (Asia Cup) වෙනස්කම් රැසක් සිදු කිරීමට ජාත්‍යන්තර ක්‍රිකට් කවුන්සිලය තීරණය කර තිබේ.

ආසියානු ක්‍රිකට් කවුන්සිලයේ ප්‍රධාන විධායක නිලධාරී සයඩ් අෂ්රෆුල් හක් ඔස්ට්‍රේලියානු ක්‍රිකට් වෙබ් අඩවියට පවසා ඇත්තේ, ආසියානු කුසලාන ක්‍රිකට් තරගාවලිය ලබන වසරේ සිට පන්දු වාර 20 තරගාවලියක් ලෙස පවත්වන බව ය.

කෙසේ වෙතත්, ලෝක කුසලාන ක්‍රිකට් තරගාවලිය පැවැත්වෙන වසරවලදී ආසියානු කුසලාන ක්‍රිකට් තරගාවලිය පන්දු වාර 50 තරගාවලියක් ලෙස පැවැත්වීමට තීරණය වී තිබේ.

මේ වන විට ආසියානු ක්‍රිකට් තරගාවලියට සහභාගි වන ශ්‍රී ලංකාව, පකිස්ථානය, ඉන්දියාව සහ බංග්ලාදේශය යන රටවලට අමතරව තවත් සුදුසුකම් සපුරන රටවල් 2ක් සහභාගි කරවා ගැනීමට අපේක්ෂා කෙරේ.

මීට අමතරව, ලබන ජූනි මස 30 වන දා ආසියානු ක්‍රිකට් කවුන්සිලය විසුරුවා හැරෙන අතර එහි කටයුතු ජාත්‍යන්තර ක්‍රිකට් කවුන්සිලය යටතට ගැනෙනු ඇත.

IPL තරගාවලි ඉතිහාසයේ වඩාත් ම කැපී පෙනුණු චරිතයක් බවට පත්වූ බොලිවුඩ් සුපිරි නිළි ප්‍රීටි සින්ටා Kings XI Punjab සම හිමිකාරීත්වයෙන් ඉවත් වීමට තීරණය කර තිබේ.

මේ වන විට 40 වන වියේ පසු වන ප්‍රීටි සින්ටා පවසන්නේ, සිනමාව සහ නිර්මාණකරණයට යළිත් පිවිසීමට කාලය එළඹී ඇති බව ය.

ඉන්දියාවේ ජනප්‍රිය නර්තන රියැලිටි වැඩසටහනක් වන Nach Baliye 7 වන අදියරේ විනිසුරුවරියක ලෙස තෝරා ගෙන ඇති අතර ඇය යළි ත් සිනමා ක්ෂේත්‍රයට පිවිසීමට ද අපේක්ෂා කර සිටී.

2008 වසරේ පළමු IPL තරගාවලියේ සිට ම ඇය Kings XI Punjab කණ්ඩායම තරග කළ තරග සියල්ල ම පාහේ නැරඹූ අතර එහිදී සිය කණ්ඩායමට විශාල දිරියක් විය.

ඇය මාධ්‍යවලට පවසා ඇත්තේ, IPL තරගාවලියට තවදුරට ත් තමන් අවශ්‍ය නොවනු ඇති බව ය.

ඒ අනුව, මෙවර IPL තරගාවලිය ඇයගේ අවසන් තරගාවලිය වනු ඇත.

ඇය හිමිකාරීත්වය දැරූ Kings XI Punjab කණ්ඩායමේ කිසිදු ක්‍රීඩකයෙකු හෝ ප්‍රීටි සින්ටා තරග පාවා දීම් සම්බන්ධ කිසිදු චෝදනාවකට ලක් නොවීම විශේෂත්වයකි.

පසුගිය IPL තරගාවලියේ අවසන් තරගය පරාජය වීමෙන් පසුව ප්‍රීටි සින්ටා අතිශය සංවේදී වූ අවස්ථාව පහත වීඩියෝවෙන් දැක්වේ.

2012 වසරේ පන්දුවාර විස්සයි 20ලෝක කුසලාන ක්‍රිකට් තරගාවලියේදී පකිස්ථානය නියෝජනය කළ දඟ පන්දු යවන්නෙකු වන රාසා හසන් මත් ද්‍රව්‍ය භාවිත කළ බවට හෙළිවී තිබේ.

පකිස්ථානයේ පැවති දේශීය තරගයක් අතරතුර තහනම් උත්තේජන ඖෂධ භාවිත කළා ද නැද්ද යන්න පරීක්ෂා කිරීමට රාසා හසන්ගෙන් සාම්පල ලබා ගත් බවට මාධ්‍ය වාර්තා කළේ ය.

ඒ අනුව එම සාම්පල ඉන්දියාවේ රසායනාගාරයකදී සිදුකළ පරීක්ෂණයකදී හෙළිවී ඇත්තේ, ඔහු කොකේන් නමැති මත්ද්‍රව්‍ය වර්ගය භාවත කර ඇති බව ය.

ඒ ගැන පරීක්ෂණ පැවැත්වීමට පකිස්ථාන ක්‍රිකට් පාලක මණ්ඩලය මගින් ද්විපුද්ගල කමිටුවක් ද පත්කර තිබේ.

පකිස්ථාන ක්‍රිකට් පාලක මණ්ඩලයේ ප්‍රකාශකයෙකු උපුටා දක්වමින් විදෙස් මාධ්‍ය පවසන්නේ, ඉදිරියේදී රාසා හසන්ට වසර දෙකකට නොඅඩු තරග තහනමක් පැනවීමේ හැකියාව ඇති බව ය.

පාකිස්ථානය වෙනුවෙන් එක් දින ජාත්‍යන්තර තරගයකට හා පන්දුවාර 20-20 ජාත්‍යන්තර තරග 10කට සහභාගී වී ඇති රාසා හසන්, 2012 වසරේ පන්දුවාර 20-20 ලෝක කුසලාන ක්‍රිකට් තරගාවලියට ද සහභාගි වී තිබේ.

ඉන්දීය ප්‍රිමියර් ලීග් තරගාවලිය යනු ලෝකයේ ක්‍රිකට් ලෝලීන් අතර වැඩි ම ජනප්‍රියත්වයක් අත් කරගෙන ඇති සුවිශේෂී තරගාවලියකි.

එම තරගාවලිය පුරා විවිධ ආකාරයේ සුවිශේෂී සිද්ධි වාර්තා වේ.

එවැනි සිද්ධියක් ඊයේ දිල්ලි ඩෙයාර්ඩෙවිල්ස් සහ චෙන්නායි සුපර් කිංග්ස් කණ්ඩායම් අතර පැවති තරගයේදී ද සිදු විය.

ඒ, තරගයේ අවසන් පන්දු වාරය යි.

පන්දු වාරය යැවීම සඳහා චෙන්නායි සුපර් කිංග්ස් නායක මහේන්ද්‍ර සිං දෝනි යෙදවූයේ‍, සිය කණ්ඩායමේ දක්ෂ පන්දු යවන්නෙකු වන ඩ්වේන් බ්‍රාවෝ ය.

තුන් වන පිතිකරු ලෙස පිටියට පිවිස සිටි ඇල්බී මෝර්කල් ඉදිරියේ එම පන්දු වාරයේදී ලකුණු 19ක අසීරු ඉලක්කයක් පැවතිණි.

පළමු පන්දුවෙන් ඇල්බී මෝර්කල් වාසනාවන්ත 4 පහරක් එල්ල කළේ ය.

දෙවන පන්දුවේදී එක් ලකුණක් සඳහා පැති මාරු විය.

තුන් වන පන්දුවෙන් ඉම්රාන් තාහිර් උඩ පන්දුවක් දී දැවී ගියේ ය. ඒ අතරවාරයේ ඇල්බී මෝර්කල් පන්දුවට පහර දීමේ අවස්ථාව ලබා ගැනීම සඳහා පැති මාරු විය.

ඉතිරි පන්දු 3ට ලකුණු 14ක් ලබා ගැනීමට මෝර්කල්ට සිදු වී තිබිණි.

හතර වන පන්දුවට විශිෂ්ට පහරක් එල්ල කරමින් මෝර්කල් ලකුණු 6ක් ලබා ගත්තේ ය.

අවසන් පන්දු 2 සඳහා ලබා ගැනීමට ඉතිරිව තිබුණේ, ලකුණු 8ක් පමණි.

පස් වන පන්දුවේදී ලකුණු 4ක් වැළකූ සුරේෂ් රයිනාගේ විශිෂ්ට පන්දු රැකීම හමුවේ මෝර්කල්ට ලකුණු 2කින් සෑහීමකට පත්වීමට සිදු විය.

අනතුරුව අවසන් පන්දු වාරයේදී ජයග්‍රහණය සඳහා ලකුණු 6ක් ලබා ගැනීමේ අභියෝගය මෝර්කල් ඉදිරියේ තිබිණි.

අවසන් පන්දුවට මෝර්කල් වැරෙන් පහරක් එල්ල කළ අතර හයේ සීමාවට අඟල් කිහිපයක් මෙපිටින් පන්දුව බිම පතිත වීම නිසා ලකුණු 4ක් පමණක් ලැබිණි.

ඒ අනුව, ඩෙයාර්ඩෙවිල්ස් කණ්ඩායමේ ජයග්‍රහණය උදෙසා ඇල්බී මෝර්කල් දැරූ හුදකලා උත්සහය අවාසනාවන්ත ලෙස ව්‍යර්ථ විය.

ක්‍රීඩකයින් තේරීම පමණක් තේරීම් කමිටුවක වගකීම නොවන බව ජාතික ක්‍රිකට් තේරීම් කමිටු‍වේ සභාපති කපිල විජේගුණවර්ධන මහතා පවසයි.
අද ස්පොර්ට්ස්ෆස්ට් සමග සම්මුඛ සාකඡාවකට එක්වෙමින් විජේගුණවර්ධන මහතා මේ අදහස් පළ කළේ ය.

ගල්කිස්ස ශාන්ත තෝමස් විද්‍යාලයේ අදි ශිෂ්‍යයෙකු කපිල විජේගුණවර්ධන මහතා 1988 වසරේ සිට 1992 වසර දක්වා ශ්‍රී ලංකා කණ්ඩායම නියෝජනය කළේ ය.

සී.සී.සී. ක්‍රීඩා සමාජයට ක්‍රීඩා කළ දක්ෂ දකුණත් වේග පන්දු යවන්නෙකු වූ කපිල විජේගුණවර්ධන මහතා ටෙස්ට් තරග 2 කට සහ එක්දින තරග 26 කට ක්‍රීඩා කර තිබේ.

ජාතික ක්‍රිකට් තේරීම් කමිටුවේ වගකීම් පැහැදිලි කළ සභාපතිවරයා වැඩිදුරටත් පැවසුවේ, තේරීම් කමිටු එල්ල වන බලපෑම් සහ විවේචන සාමන්‍ය දෙයක් බව ය.

මෙරට ක්‍රීඩකයෙකුට ජාතික කණ්ඩායමට ඇතුළත්වීමට ඇත්තේ, ඉතා සීමිත අවස්ථාවක් බව ද තේරීම් කමිටු සභාපතිවරයා මෙහිදී සඳහන් කළේ ය.

අභාවප්‍රාප්ත වූ හිටපු ඔස්ට්‍රේලියා ක්‍රිකට් නායකයෙකු මෙන්ම ප්‍රවීන ක්‍රිකට් විස්තර විචාරකයෙකු වූ රිචී බෙනෝගේ අවසන් කටයුතු, ඔහුගේ අවසන් කැමැත්ත පරිදි රාජ්‍ය ගෞරව රහිතව සිදු කරන බව ඔහුගේ භාර්යාව වන ඩැෆ්නී සර්ෆ්ලීට් එරට අග්‍රාමාත්‍යවරයාට දන්වා තිබේ.

පිළිකා රෝගයෙන් පීඩා විදිමින් සිටියදී රිචී බෙනෝ පසුගිය සිකුරාදා අභවප්‍රාප්ත වූ අතර, ඔහුගේ අවසන් කටයුතු රාජ්‍ය ගෞරව සහිතව සිදු කරන බව ඔස්ට්‍රේලියානු අග්‍රාමාත්‍යවරයා නිවේදනය කළේය.

ඉන්දීය ප්‍රිමියර් ලීග් තරගාවලියේ පළමු තරගය ඊයේ කොල්කටා නයිට් රයිඩර්ස් සහ මුම්බායි ඉන්ඩියන්ස් කණ්ඩායම් අතර පැවැත්විණි.

තරගයේ ජය කොල්කටා නයිට් රයිඩර්ස් කණ්ඩායමට හිමි වුව ද, එම තරගයේ වැඩි අවධානයක් යොමු වූයේ, කොල්කටා කණ්ඩායමේ නායක ගෞතම් ගම්භීර්ගේ පිත්ත දෙසට ය.

මුම්බායි කණ්ඩායමේ විනේ කුමාර් යැවූ පන්දුවකට පහර දීමේදී ගෞතම් ගම්භීර්ගේ පිත්ත දෙකට මැදින් කැඩී ගියේ ය.
එම අවස්ථාව දුටු ගම්භීර්ගේ සමීප මිතුරෙකු ද වන ඉන්දීය ක්‍රීඩක යුව්රාජ් සිං Tweet පණිවුඩයක් මගින් ගම්භීර්ට සරදමක් ද කළේ ය.

2015 වසරේ Wisden දක්ෂතම ක්‍රිකට් ක්‍රීඩකයා ලෙස ශ්‍රී ලංකා සුපිරි ක්‍රීඩක කුමාර් සංගක්කාර නම් කර තිබේ.

Wisden සඟරාව මගින් කුමාර් සංගක්කාර දක්ෂතම ක්‍රිකට් ක්‍රීඩකයා ලෙස නම් කර ඇත්තේ, පසුගිය වසරේ ඔහු දැක්වූ දක්ෂතා සැලකිල්ලට ගනිමිනි.

2014 වසරේදී සංගක්කාර ලකුණු 2868ක් රැස් කළේ ය.

එය, ඕනෑ ම පිතිකරුවෙකු වසරකදී රැස් කළ වැඩි ම ලකුණු සංඛ්‍යාව ලෙස වාර්තා අතරට එක් විය.

Wisden සඟරාවේ සංස්කාරක ලෝරන්ස් බූත් පවසන්නේ, කුමාර් සංගක්කාර පසුගිය වසරේදී සිය උපරිම දක්ෂතා ප්‍රදර්ශනය කළ බව ය.

වසරේ හොඳ ම ක්‍රීඩකයා ලෙස කුමාර් සංගක්කාර නම් කිරීම සාධාරණ බව මෙවර ලෝක කුසලාන ක්‍රිකට් තරගාවලියේදී ඔහු ශතක 4ක් වාර්තා කිරීම මගින් වඩා ත් තහවුරු වූ බව ද ඔහු පැවසීය.

විශිෂ්ට ක්‍රීඩකයෙකු වන කුමාර් සංගක්කාර ක්‍රිකට් පිටියෙන් සමු ගැනීම පිළිබඳව Wisden සඟරාව බෙහෙවින් කනගාටු වන බව ද ලෝරන්ස් බූත් සඳහන් කළේ ය.

නීතිය සැමට සමාන විය යුතු බව අප අසා තිබුණ ද එය නිසියාකාරව ක්‍රියාත්මක වන බව නම් අප දැක නැත.

එහෙත්, අසල්වැසි ඉන්දියාවේ නම් තරාතිරම කුමක් වුව ද නීතිය සැමට සාධාරණව ක්‍රියාත්මක වන බව ඔප්පු වන සිද්ධියක් එරට මාධ්‍යවල වාර්තා කර තිබේ.

ඒ, ඉන්දීය ක්‍රිකට් නායක මහේන්ද්‍ර සිං දෝනිට දඩ ගැසූ පුවතකි.

ඔහු කළ වරද, නීත්‍යනුකූලව අංක තහඩු ප්‍රදර්ශනය නොකරමින් යතුරු පැදියක් ධාවනය කිරීම ය.

ඉන්දීය මෝටර් රථ පනත අනුව යතුරු පැදිවල ඉදිරිපස සහ පසුපස කෙලින් සිට බැලූ විට හොඳින් ප්‍රදර්ශනය වන පරිදි තිරස් අතට අංක තහඩු සවි කර තිබිය යුතු ය.

එහෙත්, නිසි පරිදි අංක තහඩු සවි නොකර ඔහු උපන් නගරය වන රාංචිහි දෝනි සිය යතුරු පැදිය ධාවනය කර තිබේ.

එහි ඉදිරිපස මඩ ආවරණයෙහි අංකය සඳහන් වුව ද එය නීත්‍යනුකූල නොවේ.

ඉන්දීය පොලීසිය ප්‍රකාශ කළේ, මේ සම්බන්ධයෙන් ලද පැමිණිල්ලකට අනුව මහේන්ද්‍ර සිං දෝනිගේ නිවසට පොලිස් නිලධාරියෙකු යවා රු. 500ක් දඩ වශයෙන් ලබා ගත් බව ය.

දෝනි එහිදී සිය වරද වටහා ගෙන කැමැත්තෙන් ම දඩය ගෙවූ බව පොලීසිය පවසා තිබේ.

ශ්‍රී ලංකා ක්‍රිකට් තේරීම් කමිටුව අද පත් කෙරිණි.
ඒ අනුව, ශ්‍රී ලංකා ක්‍රිකට් තේරීම් කමිටුවේ සභාපතිවරයා ලෙස කපිල විජේගුණවර්ධන මහතා පත් කර තිබේ.

මෙම කමිටුවට අමල් ද සිල්වා, බ්‍රෙන්ඩන් කුරුප්පු සහ හේමන්ත වික්‍රමරත්න ද ඇතුළත් ය.

ඒ සඳහා ක්‍රීඩා අමාත්‍යවරයාගේ අනුමැතිය ද හිමිව තිබේ.

වසර ගණනාවක් තිස්සේ පරාජය ලබමින් සිටි බංග්ලාදේශ ක්‍රිකට් කණ්ඩායම ජය මාවතට රැගෙන ආ ශ්‍රී ලාංකික පුහුණුකරුවෙකු වන චන්දික හතුරුසිංහට එරට ක්‍රිකට් පාලක මණ්ඩලය කුඩම්මාගේ සැලකිලි දැක්වීම‍ට පටන්ගෙන තිබේ.

ඩේව් වට්මෝර් දුර්වල කණ්ඩායම් ජයග්‍රහණය කරා රැගෙන යන පුහුණුකරුවෙකු ලෙස නම් දරා තිබුණ ද ඔහුට ද බංග්ලාදේශය ගොඩ ගැනීමට නොහැකි විය.

එහෙත්, නිහඬව සිය මෙහෙවර ඉටු කළ අපේ චන්දික හතුරුසිංහ ‘වැඩ බැරි’ බංග්ලාදේශය, ලෝක කුසලාන තරගාවලියේ අර්ධ අවසන් පූර්ව වටය දක්වා රැගෙන ආවේ ය.

එහෙත්, අර්ධ අවසන් පූර්ව වටයේදී ඉන්දියාව හමුවේ බංග්ලාදේශය පරාජයට පත් විය.

එම පරාජයෙන් පසුව කණ්ඩායමේ පුහුණුකරු චන්දික හතුරුසිංහ බංග්ලාදේශ ක්‍රිකට් තේරීම් කමිටුව විසින් තෝරන ලද එම කණ්ඩායම සම්බන්ධයෙන් විවේචනයක් කළේ ය.

ඔහු සඳහන් කළේ, ඉන්දියාව සමග ක්‍රීඩා කළ බංග්ලාදේශ කණ්ඩායම ඒ සඳහා සුදුසු ම කණ්ඩායම නොවූ බව ය.

මේ සම්බන්ධයෙන් අදහස් දක්වා ඇති එරට ක්‍රිකට් මෙහෙයුම් කමිටුවේ සභාපති නයිමූර් රහමන් චන්දික හතුරුසිංහගේ අදහස් පළ කිරීම දැඩි දෝෂ දර්ශනයට ලක් කර තිබේ.

ඔහු පවසා ඇත්තේ, පුහුණුකරුගේ කාර්යය කණ්ඩායම නිසි පරිදි පුහුණු කිරීම පමණක් බව ය.

පුහුණුකරුට තේරීම් කමිටුවේ තීරණ විවේචනය කිරීමට කිසිදු අයිතියක් නැති බව ත්, එය චර්යා ධර්ම උල්ලංඝණය කිරීමක් බව ත් ඔහු පවසා තිබේ.

මේ සම්බන්ධයෙන් නයිමූර් රහමන් බංග්ලාදේශ ක්‍රිකට් පාලක මණ්ඩලයට ද පැමිණිලි කර ඇත.

ශ්‍රී ලංකා ක්‍රිකට් ක්‍රීඩක චානක වෙලගෙදර ලෝක වාර්තාවක් සම කර තිබේ.

ඒ, පන්දු වාර 20 ක්‍රිකට් තරගයක හොඳ ම පන්දු යැවීම වාර්තා කරමිනි.

ටැමිල් යුනියන් ක්‍රිකට් කණ්ඩායම නියෝජනය කරමින් SSC කණ්ඩායමට එරෙහිව චානක වෙලගෙදර එම දක්ෂතාව දක්වා තිබේ.

එහිදී යැවූ පන්දු වාර 4 තුළදී ලකුණු 2ක් පමණක් ලබා දී කඩුලු 4ක් බිඳ හෙළීමට චානක වෙලගෙදර සමත් විය.

ඉන් පන්දු වාර 2ක් නිලකුණු පන්දු වාර වීම ද විශේෂත්වයකි.

ඔහු සම කළේ, පසුගිය නොවැම්බර් මාසයේදී දකුණු අප්‍රිකානු පන්දු යවන්නෙකු වන ක්‍රිස් මොරිස් කේප් කෝබ්‍රාස් කණ්ඩායමට එරෙහිව පිහිටවූ වාර්තාව ය.

ඔහු එහිදී පන්දු වාර 4කදී ලකුණු 2ක් පමණක් ලබා දෙමින් කඩුලු 2ක් බිඳ හෙළී ය.

ඔහු සිය දියණිය සහ බිරිඳ සාක්ෂි සමග මාධ්‍ය ඉදිරියේ මෙලෙස පෙනී සිට ඇත්තේ, ඔහුගේ උපන් නගරය වන බිර්සා මුන්දා ජාත්‍යන්තර ගුවන්තොටුපොළේදී ය.

පසුගිය පෙබරවාරි 6 වන දා දෝනිගේ දියණියගේ උපත සිදු වූ අවස්ථාවේ ඔහුට සිය අලුත උපන් බිළිඳිය දැක බලා ගැනීමට අවස්ථාවක් උදා නොවී ය.
ඒ, ඒ වන විට ඔහු ලෝක කුසලාන ක්‍රිකට් තරගාවලියට සහභාගී වී සිටි බැවිනි.

මේ අතර ඉදිරියේදී පැවැත්වීමට නියමිත ඉන්දීය ප්‍රිමියර් ලීග් ක්‍රිකට් තරගාවලියේදී දෝනි චෙන්නායි සුපර් කින්ග්ස් කණ්ඩායම වෙනුවෙන් ක්‍රීඩා කරනු ඇති.

ඉන්දීය ප්‍රිමියර් ලීග් තරගාවලි ඉතිහාසයේ අදියර 8දී ම කණ්ඩායමක නායකත්වය දැරූ එක ම ක්‍රීඩකයා වන්නේ ද මහේන්ද්‍ර සිං දෝනි ය.

ඉන්දීය ක්‍රිකට් නායක මහේන්ද්‍ර සිං දෝනි තවත් වාර්තාවක් පිහිටුවා තිබේ.

ඒ, ඉන්දීය ප්‍රිමියර් ලීග් තරගාවලියේ අදියර අටේදී ම කණ්ඩායමක නායකත්වය දැරූ එක ම ක්‍රීඩකයා බවට පත්වෙමිනි.

ඔහු, 2008 වසරේ පැවති පළමු අදියරේ සිට අනිද්දා ඇරඹෙන 8 වන අදියර දක්වා අඛණ්ඩව චෙන්නායි සුපර් කිංග්ස් (CSK) කණ්ඩායමේ නායකත්වය දරයි.

2008 වසරේ සිට 2014 වසර දක්වා ‍පැවති අදියර හතේදී Chennai Super Kings කණ්ඩායම මහේන්ද්‍ර සිං දෝනිගේ නායකත්වය යටතේ තරග 102කට සහභාගි වී තිබේ.

ඉන් ජයග්‍රහණය කර ඇති තරග සංඛ්‍යාව 60ක් වන අතර තරග 40ක් පරාජය වී ඇත.

ඔවුන් දෝනිගේ නායකත්වය යටතේ 2010 සහ 2011 වසරවලදී IPL කුසලානය දිනා ගැනීමට සමත් විය.


වත්මන් ක්‍රිකට් පිතිකරුවන්ට භීතිකාවක් වූ කොදෙව් සුපිරි දඟ පන්දු යවන්නා වන සුනිල් නරයින්ගේ පන්දු යැවීමේ ඉරියව්ව පිළිබඳව පැවති සියලු සැක සංකා දුරු වී තිබේ.

ඒ අනුව, මෙවර ඉන්දීය ප්‍රිමියර් ලීග් තරගාවලියේදී කොල්කටා නයිට් රයිඩර්ස් (KKR) කණ්ඩායම නියෝජනය කිරීමේ අවස්ථාව ඔහුට හිමිව ඇත.

පසුගිය චැම්පියන්ස් ලීග් ක්‍රිකට් තරගාවලිය අතරතුරදී ඔහුගේ පන්දු යැවීමේ ඉරියව්ව පිළිබඳව පැමිණිලි ඉදිරිපත් විය.

ඒ අනුව, ඔහුට සිය ඉරියව්ව වෙනස් කර ගැනීමට සිදු විය.

නව ඉරියව්ව ජාත්‍යන්තර ක්‍රිකට් කවුන්සිලය විසින් අනුමත කරනු ලැබූ නමුත් ඉන්දීය ක්‍රිකට් පාලක මණ්ඩලය එය ප්‍රතික්ෂේප කරමින් පැවසුවේ, මෙවර IPL තරගාවලියට සහභාගි වීමට නම් සුනිල් නරයින් ඉන්දියාව තුළදී යළි පරීක්ෂණයකට ලක් කළ යුතු බව ය.

මේ සම්බන්ධයෙන් දැඩි විරෝධය පළ කළ කොල්කටා නයිට් රයිඩර්ස් කණ්ඩායමේ කළමනාකාරීත්වය අනතුරු අඟවමින් අවධාරණය කළේ, සුනිල් නරයින් නොමැතිව සිය කණ්ඩායම මෙවර IPL තරගාවලියට සහභාගි නොවන බව ය.

කෙසේ වෙතත්, ඉන්දියාව තුළදී කළ පරීක්ෂණයෙන් ද සුනිල් නරයින් සමත්ව ඇතැයි ඉන්දීය ක්‍රිකට් පාලක මණ්ඩලය නිවේදනය කර තිබේ.

2012 වසරේ සිට 2014 වසර දක්වා IPL තරග 47කට සහභාගි වී ඇති සුනිල් නරයින් කඩුලු 67ක් දවාගෙන ඇති අතර ඔහු පන්දු වාරයකදී ලබා දී ඇති ලකුණු සාමාන්‍යය 5.77කි.

පන්දු යැවීමේ ඉරියව්ව පිළිබඳ ගැටලුව හේතුවෙන් සුනිල් නරයින්ට මෙවර ලෝක කුසලාන ක්‍රිකට් තරගාවලියේදී බටහිර ඉන්දීය කොදෙව් කණ්ඩායම නියෝජනය කිරීමට ද නොහැකි විය.

පන්දු වාර 20 ක්‍රිකට් තරගයක නිලකුණු Super Over එකක් වාර්තා කළ ලොව පළමු පන්දු යවන්නා ද සුනිල් නරයින් ය.

ඔහු මෙම දක්ෂතාව දැක්වූයේ, ‍කැරිබියන් ප්‍රිමියර් ලීග් (CPL) තරගාවලියේ Amazon Warriors සහ Red Steel කණ්ඩායම් අතර පැවති තරගයේදී ය.

එම තරගයේ පළමුවෙන් පන්දුවට පහර දුන් Red Steel කණ්ඩායම කඩුලු 8කට ලකුණු 118ක් රැස් කළ අතර ඊට පිළිතුරු ලෙස Amazon Warriors කණ්ඩායම ද රැස් කළේ, ලකුණු 118කි.

ඒ අනුව, Super Over අවස්ථාවට යාමට සිදුවූ අතර Amazon Warriors කණ්ඩායම සිය සුපර් ඕවරය තුළ ලකුණු 11ක් රැස් කළේ ය.

ඊට පිළිතුරු ලෙස පිටියට පිවිසි Red Steel කණ්ඩායමේ පිතිකරුවන්ට එක ම ලකුණක් හෝ ලබා ගැනීමට පන්දු යැවූ සුනිල් නරයින් ඉඩ ලබා දුන්නේ නැත.


ඉන්දීය සුපිරි ක්‍රිකට් ක්‍රීඩක සුරේෂ් රයිනා හෙට දිනයේ විවාහ වීමට නියමිත ය.

ඉන්දීය මාධ්‍ය වාර්තා කළේ, පූර්ව මංගල චාරිත්‍ර අද දිනයේ සිදු කෙරුණු බව ය.

28 හැවිරිදි රයිනා විවාහ වීමට නියමිතව ඇත්තේ, ප්‍රියංකා චෞද්රි නමැති තරුණියක් සමග යි.

ඇය නෙදර්ලන්තයේ සේවය කරන බව වාර්තා වේ.

හෙට දිනයේ පැවැත්වෙන මංගල උත්සවයට දේශපාලනඥයින්, ක්‍රීඩකයින් සහ නළු නිළියන් ඇතුළු විශාල පිරිසක් සහභාගි වීමට නියමිත ය.

ජාත්‍යන්තර ක්‍රිකට් කවුන්සිලයේ ප්‍රධානී මුස්තාෆා කමාල්ගේ ඉල්ලා අස්වීමට හේතුව ලෝක කුසලාන අවසන් තරගයේ ජයග්‍රාහී කණ්ඩායමට කුසලානය පිරිනැමීම ජාත්‍යන්තර ක්‍රිකට් කවුන්සිලයේ සභාපති එන්. සිරිනිවාසන් විසින් කරනු ලැබීම ය.

සාමාන්‍ය සම්ප්‍රදාය අනුව ජයග්‍රාහී කුසලානය පිරිනමනු ලබන්නේ, ජාත්‍යන්තර ක්‍රිකට් කවුන්සිලයේ ප්‍රධානියා (President) විසිනි.

එහෙත්, මෙවර ලෝක කුසලානය ජාත්‍යන්තර ක්‍රිකට් කවුන්සිලයේ සභාපති (Chairman) විසින් පිරිනමනු ලැබීය.

ජාත්‍යන්තර ක්‍රිකට් කවුන්සිලයේ ප්‍රධානී මුස්තාෆා කමාල් මාධ්‍යවේදීන් අමතමින් සඳහන් කළේ, ක්‍රිකට් කවුන්සිලයේ ව්‍යවස්ථාව උල්ලංඝණය කරන නිලධාරීන්ගේ ක්‍රියාකලාපය හේතුවෙන් තමන් ඉල්ලා අස් වන බව ය.

එම නිලධාරීන් නිසා ක්‍රිකට් ක්‍රීඩාව විනාශ වනු ඇතැයි ඔහු පැවසීය.

මීට පෙර ඉන්දීය කණ්ඩායම සහ බංග්ලාදේශය අතර පැවති අර්ධ අවසන් තරගයේදී විනිසුරුවරුන් ඉන්දියාවට වාසිසහගත ආකාරයට ක්‍රියා කළ බවට පසුගිය 19 වන දා බංග්ලාදේශ ජාතිකයෙකු වන මුස්තාෆා කමාල් චෝදනා කළේ ය.

ඔහු එම චෝදනාව කළේ, රෝහිත් ෂර්මා දැවී ගිය පන්දුවක් නිපන්දුවක් ලෙසට වැරදි තීන්දුවක් ලබා දීම සැලකිල්ලට ගෙන ය.
මතභේදයට තුඩු දුන් නිපන්දුව

ප්‍රබල රටවල් කිහිපයකට වැඩි බලතල හිමි වන පරිදි සකස් කළ ක්‍රිකට් කවුන්සිලයේ නව ව්‍යවස්ථාව ක්‍රිකට් ක්‍රීඩාවට හානිදායක බව ද ඔහු අවධාරණය කළේ ය.

මෙවර ඉන්දීය ප්‍රිමියර් ලීග් ක්‍රිකට් තරගාවලිය (IPL) සඳහා ඇත්තේ, තව දින 8ක් පමණි.

අප්‍රේල් 8 වන දා ඇරඹෙන මෙම තරගාවලිය සම්බන්ධයෙන් දැඩි ආන්දෝලනයක් නිර්මාණය වී තිබේ.

ඒ, කොල්කටා නයිට් රයිඩර්ස් කණ්ඩායමේ ප්‍රමුඛතම දඟ පන්දු යවන්නා වන සුනිල් නරයින් සම්බන්ධයෙන් උද්ගත වී ඇති ගැටලුවකි.

පසුගිය වසරේ චැම්පියන්ස් කුසලාන පන්දු වාර 20 තරගාවලිය අතරතුරදී පන්දු යැවීමේ ඉරියව්ව සම්බන්ධයෙන් චෝදනා ලැබූ සුනිල් නරයින්ට ජාත්‍යන්තර ක්‍රිකට් කවුන්සිලය විසින් තහනමක් පනවනු ලැබීය.

එහෙත්, පසුව කළ පරීක්ෂණවලින් අනතුරුව ඔහුගේ පන්දු යැවීමේ ඉරියව්ව නිවැරදි බවට ජාත්‍යන්තර ක්‍රිකට් කවුන්සිලය තහවුරු කළේ ය.

මෙම තත්ත්වය යටතේ මෙවර ඉන්දීය ප්‍රිමියර් ලීග් ක්‍රිකට් තරගාවලියේදී සුනිල් නරයින්ට ක්‍රීඩා කිරීමට අවස්ථාව සැලසීමට නම් තවත් පරීක්ෂණයකට පෙනී සිටිය යුතු බවට ඉන්දීය ක්‍රිකට් පාලක මණ්ඩලය දැනුම් දී තිබේ.

බොලිවුඩ් සුපිරි නළු ශාරුක් ඛාන්ට අයත් කොල්කටා නයිට් රයිඩර්ස් කණ්ඩායමේ කළමනාකාරීත්වය ඊට දැඩි විරෝධය පළ කර ඇත.

ඔවුන් අනතුරු අඟවා ඇත්තේ, මෙවර IPL තරගාවලිය සඳහා සුනිල් නරයින්ට ක්‍රීඩා කිරීමට අවස්ථාව නොදුනහොත් කොල්කටා නයිට් රයිඩර්ස් කණ්ඩායම තරගාවලියෙන් ඉවත් වන බවට ය.

ජාත්‍යන්තර ක්‍රිකට් කවුන්සිලය විසින් නරයින්ගේ ඉරියව්ව නිවැරදි බවට පිළිගෙන තිබියදී තවත් පරීක්ෂණයකට ඔහු යොමු කිරීම විහිළුවක් බව ද කොල්කටා නයිට් රයිඩර්ස් කළමනාකාර වෙන්කි මයිසූර් පවසයි.

නවසීලන්ත ක්‍රිකට් කණ්ඩායමේ විශිෂ්ට දක්ෂතා සම්බන්ධයෙන් ශ්‍රී ලංකා සුපිරි ක්‍රීඩක කුමාර් සංගක්කාර සිය සතුට පළ කර තිබේ.


ඔහු පළ කර ඇති tweet පණිවුඩයක සඳහන් කර ඇත්තේ, ඩැනියෙල් විටෝරි සමග එක්ව ක්‍රීඩා කිරීම සම්බන්ධයෙන් බෙහෙවින් සතුටු වන බව ය.

ඊට අමතරව, නවසීලන්තයේ ක්‍රිකට් ක්‍රීඩාව දියුණු කිරීම සඳහා ඩැනියෙල් විටෝරි, ස්ටීවන් ෆ්ලෙමිං සහ බ්‍රෙන්ඩන් මැකලම් කළ මෙහෙය අගය කරන බව ය.

ඒ පිළිබඳව ඔවුන් ආඩම්බර විය යුතු බව ද සංගක්කාර සඳහන් කර තිබේ.

මනිලාල් ප්‍රනාන්දු මහතාට අන්තර්ජාතික පාපන්දු සම්මේලනය (FIFA) විසින් පැනවූ ජීවිතාන්ත පාපන්දු තහනම ලෝක ක්‍රීඩා බේරුම්කරණ අධිකරණය අද තහවුරු කරනු ලැබුවේ ය.

මධ්‍යම පළාතේ ලයනල් සමරජීව අවුරුදු ෆෙයාර් 2015 වෙළද ප්‍රදර්ශනය සහ සැණකෙළියට සමගාමීව පැවැති මාර්ග ධාවන තරගයේ විවෘත පිරිමි අංශයේ ජය වාර්තා කළේය.

කෙවිල්ටන් ඉලෙක්ට්‍රිකල්ස් ප්‍රයිවට් ලිමිටඩ්හී අනුග්‍රාහකත්වයෙන් පැවැති තරගය තරගය ගැටඹේ පාලම අසලින් ආරම්භ විය.

අවුරුදු ෆෙයාර් 2015 වෙළද ප්‍රදර්ශනයට සමගාමීව පැවති මාර්ග ධාවන තරගයRead more: http://goo.gl/kTS1DU



තරගකරුවන් සෝලාන හන්දිය ඔස්සේ හල්ඔලුවට පැමිණියහ.

ඔවුන් ගොඩගහගොඩ පාසල ඔස්සේ ඉන් පසු ළඟා වූයේ කටුගස්තොටටයි.

ක්‍රීඩා නිලධාරීන් තිස් දෙනෙක් තරගයේ අධීක්ෂණ කටයුතුවලට එක් වූ අතර, තරගයට පෝෂණ කළාප දෙකක් ඇතුළත් විය.

මහයියාව පසු කළ  ධාවකයින් ඓතිහාසික දළඳා මාළිගාව පසුකර ගමනාන්තය වූ  කැන්ඩි සිටි සෙන්ටර් පරිශ්‍රය වෙත ලඟා වූයේ ඉන් අනතුරුවයි.

මධ්‍යම පළාතේ ලයනල් සමරජීව විවෘත පිරිමි තරගය ජය ගත්තේ, මිනිත්තු 38යි තත්පර 32ක කාලයකින් ය.

එහි දෙවැනි සහ තුන්වැනි ස්ථාන පිළිවෙලින් දිනා ගත්තේ, මධ්‍යම පළාතේම අසේල බණ්ඩාර සහ නිශ්ශංක කුමාරයි.

මේ අතර, මධ්‍යම  පළාතේ, ඒ.එම්.ටී.එච් අත්තනායක වයස අවුරුදු 20න් පහළ බාලක අංශයේ ජය හිමිකර ගත්තේය.

මධ්‍යම පළාතේම එච්.ජී.ඒ කුලතුංග එහි බාලිකා අංශයේ ජය වාර්තා කළාය.

ලෝක කුසලානය ත් සමග මැකී ගිය ක්‍රිකට් තරු (BRIEF TRIBUTE)
මෙවර ලෝක කුසලාන ක්‍රිකට් තරගාවලිය අවසන් වීම ත් සමග විශිෂ්ට ක්‍රිකට් ක්‍රීඩකයින් රැසක් ලොවට අහිමි විය.

එසේ සමුගත් ක්‍රීඩකයින් අතරින් වැඩි දෙනෙකු සිය උපරිම දක්ෂතා අතර පසුවන්නන් වීම විශේෂත්වයකි.

මෙවර ලෝක කුසලාන ක්‍රිකට් තරගාවලියෙන් පසු එක්දින ක්‍රිකට් පිටියෙන් සමුගත් ක්‍රීඩකයින් පිළිබඳ කෙටි සටහනක් පහත දැක්වේ.


නවසීලන්තය සහ ඔස්ට්‍රේලියාව පිහිටීම අතින් ද දේශපාලනික වශයෙන් ද බෙහෙවින් සමීප සහ සමාන රටවල් දෙකකි.

රටවල් දෙක ම බ්‍රිතාන්‍ය රැජිණ යටතේ නාමික වශයෙන් පාලනය වන රටවල් දෙකකි.

රටවල් දෙක ම ලෝක කුසලාන ක්‍රිකට් තරගාවලියේ අවසන් තරගයට සුදුසුකම් ලැබී ය.

එහෙත්, එම රටවල් දෙකට අයත් ක්‍රිකට් කණ්ඩායම් දෙකෙහි පැහැදිලි වෙනසක් දක්නට ලැබෙන සිද්ධි දෙකක් අප නෙත ගැටිණි.

නවසීලන්තය අර්ධ අවසන් තරගයේදී දකුණු අප්‍රිකාව ලත් පරාජයෙන් පසුව ඔවුන්ගේ කඳුළු පිස සැනසීමට තරම් මනුෂ්‍යත්වයකින් යුතු වූ බව තරගය ජයග්‍රහණය කරා ගෙන ගිය ග්‍රාන්ට් එලියට් සිය ප්‍රතිවාදී පන්දු යවන්නා අස්වසාලීමෙන් මොනවට පැහැදිලි විය.
අවසන් තරගයේදී ඔස්ට්‍රේලියාව හමුවේ නවසීලන්තය බේරා ගැනීමට හුදකලා සටනක නිරත වූයේ ද, එකී ග්‍රාන්ට් එලියට් ම ය.

එහෙත්, ලකුණු 83ක් ලබා නවසීලන්තය වෙනුවෙන් තීරණාත්මක ඉනිමක් ගොඩ නැගූ ග්‍රාන්ට් එලියට් දැවී යාමෙන් පසු ඔහුගේ හිත හැදීමට ඔස්ට්‍රේලියානුවන් කිසිවෙකු ඉදිරිපත් වූයේ නැත.

ඒ වෙනුව‍ට ඔවුන් කළේ, හුදෙකලා විශිෂ්ට සටනක නිරත වූ ග්‍රාන්ට් එලියට් දැවී ගිය පසු ඔහුට සරදම් කිරීම ය.
මෙම සිද්ධියෙන් එදා දකුණු අප්‍රිකානුවන්ගේ කඳුළු පිස දැමූ ග්‍රාන්ට් එලියට්ගේ නෙතට කඳුළක් ඉනුවානම් ඒ ගැන පුදුම විය යුතු නැත.

ලෝක කුසලාන අවසන් තරගයේ ප්‍රතිඵලය කුමක් වුව ද රටවල් දෙකෙහි ක්‍රීඩකයින්ගේ වෙනස නම් ඊයේ පැහැදිලිව ලොවට පෙනිණි.

මෙරට ක්‍රිකට් ක්‍රීඩාව පරිපාලනය සඳහා අන්තර් පාලන කමිටුවක් පත් කිරීමට තීරණය කළ බව සංචාරක සහ ක්‍රීඩා අමාත්‍ය නවීන් දිසානායක මහතා පවසයි.

ඒ අනුව දැනට පවතින ශ්‍රී ලංකා ක්‍රිකට් ආයතන විධායක කමිටුව බල රහිත වනු ඇති.

ක්‍රීඩා අමාත්‍යවරයා වැඩිදුරටත් ප්‍රකාශ කළේ, දින දෙකක් අතුළත මෙම නව අන්තර් පාලන කමිටුව පත් කිරිමට සැලසුම් කර ඇති බව ය

ශ්‍රී ලංකාවේ කුමාර් සංගක්කාර අන්තර්ජාතික ක්‍රිකට් කවුන්සිලය අද ප්‍රකාශයට පත් කළ 2015 – ලෝක කුසලාන ක්‍රිකට් කණ්ඩායමට ඇතුළත්ව සිටී.

නවසීලන්ත කණ්ඩායමේ නායක බ්‍රැන්ඩන් මැකලම් එම කණ්ඩායමේ නායකයා ලෙස නම් කර තිබේ.

ඔහු එම කණ්ඩායමේ නායකයා ලෙස නම් කර ඇත්තේ, දින 44ක් තිස්සේ පැවති ලෝක කුසලාන තරගාවලියේදී අවසන් තරගය දක්වා සිය කණ්ඩායම මෙහෙයවමින් කණ්ඩායමට සැබෑ නායකත්වයක් ලබා දීම හේතුවෙනි.

මීට අමතරව මැකලම් ලෝක කුසලාන තරගාවලියේදී තරග 9කට සහභාගී වී අර්ධ ශතක 4ක් ද ඇතුළුව ලකුණු 328ක් රැස් කර තිබේ.

නවසීලන්ත ක්‍රීඩකයින් සිව් දෙනෙකු ම මෙම කණ්ඩායමට ඇතුළත් ව සිටීම විශේෂත්වයකි.

කණ්ඩායමේ අතිරේක ක්‍රීඩකයා ලෙස නම් කර ඇත්තේ, ලෝක කුසලාන තරගාවලියේ තරග 6කදී ලකුණු 433ක් රැස් කළ සිම්බාම්වේ බ්‍රෙන්ඩන් මැකලම් ය.

අන්තර්ජාතික ක්‍රිකට් කවුන්සිලය නම් කළ ලෝක කුසලාන ක්‍රිකට් කණ්ඩායම මෙසේ ය.


නවසීලන්තයේ බලාපොරොත්තු සුන් කරමින් 5 වන වරට ත් ලෝක ක්‍රිකට් කිරුළ දිනා ගැනීමට ඔස්ට්‍රේලියාව අද සමත් විය.

ඒ, මෙල්බන්හිදී අද පැවති තරගයෙන් නවසීලන්තයට එරෙහිව කඩුලු 7ක ජයක් වාර්තා කිරීමත් සමගිනි.

මීට පෙර 1987, 1999, 2003 සහ 2007 යන වර්ෂවලදී ඔස්ට්‍රේලියාව ලෝක කුසලානය ජයග්‍රහණය කර තිබීම විශේෂත්වයකි.

අද තරගයෙන් පසු ඔස්ට්‍රේලියා නායක මයිකල් ක්ලාක් එක්දින ක්‍රිකට් පිටියෙන් සමු ගත්තේය.

තරගයේ ප්‍රථමයෙන් පන්දුවට පහර දුන් නවසීලන්ත කණ්ඩායමේ සියලු ක්‍රීඩකයින් පන්දුවාර 45කදී ලකුණු 183කට දැවි ගියහ.

පිළිතුරු ඉනිම ක්‍රීඩා කළ ඔස්ට්‍රේලියාවට පන්දුවාර 33යි පන්දු 1කදී කඩුලු 3ක් පමණක් දැවී ලකුණු 186ක් ලබා ගනිමින් ලෝක කුසලානය ජයග්‍රහණය කිරීමට සමත් විය.

මෙල්බර්න් ක්‍රීඩාංගණයේදී පැවැත්වෙන තරගයේ කාසියේ වාසිය හිමි කරගත් නවසීලන්තය ප්‍රථමයෙන් පන්දුවට පහර දීමට තීරණය කළේය.

නවසීලන්ත ඉනිමේ පළමු කඩුල්ල පළමු පන්දු වාරයේදී ම දැවී ගියේය.

දක්ෂ පන්දු යැවීමක නිරත වූ ඔස්ට්‍රේලියානු පන්දු යවන්නෝ මෙල්බර්න් පිටිය තුළදී අද සිය අණසක පැතිර වීමට සමත් වූහ.

හුදකලා සටනක නිරත වූ ග්‍රාන්ට් එලියට් ලකුණු 83ක් ලබා ගත්තේය.

රොස් ටේලර් ලබාගත් ලකුණු ගණන 40කි.

නවසීලන්ත ඉනිමේ කඩුලු 6ක් ලකුණු 151කදී දැවී ගියේය.

නවසීලන්ත පිතිකරුවන් පස් දෙනෙකුටම ලකුණු ලබා ගැනිමට නොහැකි වීම විශේෂත්වයකි.

මිචෙල් ජොන්සන් සහ ජේම්ස් ෆැන්ක්ලර් අතර කඩුලු 3 බැගින් දවා ගැනීමට සමත් විය.

පිළිතුරු ඉනිම ක්‍රීඩා කළ ඔස්ට්‍රේලියා ඉනිමේ පළමු කඩුල්ල මුළු ලකුණු 2දී දැවී ගියේය.

ඩේවිඩ් වෝර්නර් ලකුණු 45ක් ලබා ගත්තේය.

සිය අවසන් එක්දින ඉනිම ක්‍රීඩා කළ මයිකල් ක්ලාක් ලකුණු 74ක් ලබා ගැනීමට සමත් විය.

ස්ටීවන් ස්මිත් නොදැවී ලකුණු 56ක් ලබා ගත්තේය.

මැට් හෙන්රි කඩුලු 2ක් ලබා ගැනීමට සමත් විය.

මෙවර ලෝක කුසලාන තරගාවලියේ වීරයා සම්මානය ඔස්ට්‍රේලියාවේ මිචෙල් ස්ටාක්ට හිමිවිය.

අවසන් මහා තරගයේ වීරයා සම්මානය ජේම්ස් ෆොල්ක්නර්ට හිමිවිය.

ලෝක කුසලාන ක්‍රිකට් තරගාවලියේ ඔස්ට්‍රේලියාවට එරෙහිව පැවැත්වෙන අවසන් මහා තරගයේ නවසීලන්තයේ සියලු ක්‍රීඩකයින් ලකුණු 183කට දැවි ගියහ.

මෙල්බර්න් ක්‍රීඩාංගණයේදී පැවැත්වෙන තරගයේ කාසියේ වාසිය හිමි කරගත් නවසීලන්තය ප්‍රථමයෙන් පන්දුවට පහර දීමට තීරණය කළේය.

නවසීලන්ත ඉනිමේ පළමු කඩුල්ල පළමු පන්දු වාරයේදීම දැවී ගියේය.

දක්ෂ පන්දු යැවීමක නිරත වූ ඔස්ට්‍රේලියානු පන්දු යවන්නෝ මෙල්බර්න් පිටිය තුළදී අද සිය අණසක පැතිර වීමට සමත් වූහ.

හුදකලා සටනක නිරත වූ ග්‍රාන්ට් එලියට් ලකුණු 80ක් ලබා ගත්තේය.

බ්‍රෙන්ඩන් ටේලර් ලබාගත් ලකුණු ගණන 40කි.

නවසීලන්ත ඉනිමේ කඩුලු 6ක් ලකුණු 151කදී දැවී ගියේය.

නවසීලන්ත පිතිකරුවන් පස් දෙනෙකුටම ලකුණු ලබා ගැනිමට නොහැකි වීම විශේෂත්වයකි.

මිචෙල් ජොන්සන් සහ ජේම්ස් ෆැන්ක්ලර් අතර කඩුලු 3 බැගින් දවා ගැනීමට සමත් විය.

ලෝක කුසලාන ක්‍රිකට් තරගාවලියේ අවසන් මහා තරගය ක්‍රීඩා කරන නවසීලන්ත කණ්ඩායමේ මේ වනවිට කඩුලු 6ක් බිඳ වැටී තිබේ.

ඒ ලකුණු 151කට වීම විශේෂත්වයකි.

දක්ෂ පන්දු යැවීමක නිරත වන ඔස්ට්‍රේලියානු පන්දු යවන්නන් මෙල්බර්න් පිටිය තුළ සිය අණසක පතුරවමින් සිටිති.

නවසීලන්ත ඉනිමේ පළමු කඩුල්ල පළමු පන්දු වාරයේදීම දැවී ගියේය.

ඒ අනුව දැවී ගිය පිතිකරුවන්ගේ ලකුණු සටහන මෙසේ ය.

2015 ලෝක කුසලාන ක්‍රිකට් තරගාවලියේ අවසන් මහා තරගයේ ප්‍රථමයෙන් පන්දුවට පහර දෙන නවසීලන්ත කණ්ඩායමේ පළමු කඩුල්ල පළමු පන්දු වාරයේදීම දැවී ගියේය.

ඒ මුළු ලකුණු ගණන 1ක් ලෙස ලකුණු පුවරුවේ සටහන්ව තිබියදී ය.

මිචෙල් ස්ටාක්ගේ පන්දුවක් හමුවේ නායක බ්‍රේන්ඩන් මැකලම් ලකුණු නොලබා පිටියෙන් ඉවත් විය.

මෙල්බර්න් හිදී පැවැත්වෙන තරගයේ කාසියේ වාසිය හිමි කර ගැනීමට නවසීලන්තය සමත් විය.

ඒ අනුව නවසීලන්තය ප්‍රථමයෙන් පන්දුවට පහරදීමට තීරණය කළේය.

මෙය ඔස්ට්‍රේලියානු නායක මයිකල් ක්ලාක්ගේ අවසන් එක්දින ජාත්‍යන්තර තරගය ද වේ.

මාතර ශාන්ත සර්වේසස් විදුහලට එරෙහි පැවති වාර්ෂික එක්දින ක්‍රිකට් තරගය ලකුණු 33කින් ජය ගැනිමට මාතර ශාන්ත තොමස් විදුහල අද සමත් විය.

මාතර, උයන්වත්ත ක්‍රීඩාංගණයේදී පැවති තරගයේ කාසියේ වාසිය හිමි කරගත් ශාන්ත තෝමස් කණ්ඩායම ප්‍රථමයෙන් පන්දුවට පහරදීමට තීරණය කළේය.

ඒ අනුව ඔවුන් නියමිත පන්දුවාර 50 තුළදී කඩුලු 9ක් දැවී ලබාගත් ලකුණු ගණන 214කි.

ලසිත් ලක්ෂාන් ලකුණු 61ක් ලබා ගත්තේය.

විදාත ජයනිදු නොදැවී ලකුණු 33ක් ලබා ගැනීමට සමත් විය.

රජන්ත චන්දුල ලකුණු 24කට කඩුලු 2ක් දවා ගත්තේය.

පිළිතුරු ඉනිම ක්‍රීඩා කළ ශාන්ත සර්වේසස් විදුහලේ කණ්ඩායමට පන්දුවාර 38යි පන්දු 3කදී සියලු ක්‍රීඩකයින් දැවී ලබාගත හැකි වූයේ ලකුණු 181ක් පමණි.

කවිඳු උමේෂ් ලකුණු 39ක් සහ රමේෂ් නිමන්ත ලකුණු 28ක් ලබා ගත්තතේය.

හෂින් ඩිමාල් ලකුණු 23කට කඩුලු 2ක් දවා ගත්තේය.

1 වැනි ලෝක කුසලාන ක්‍රිකට් තරගාවලියට සත්කාරකත්වය ලබා දෙන ඔස්ට්‍රේලියාව සහ නවසීලන්තයට හෙට තරගාවලියේ අවසන් මහා තරගයට එක් වේ.

කණ්ඩායම් 14 ක් සහභාගී වූ 2015 ලෝකු කුසලාන ක්‍රිකට් තරගාවලිය අවසන් මහා තරගය හෙට මෙල්බන්හිදී ආරම්භ වීමට නියමිත ය.

තරගාවලියට එක් වූ ශ්‍රී ලංකා කණ්ඩායමට අර්ධ අවසන් පුර්ව වටයෙන් සෑහීමකට ලක්වීමට සිදු වූයේ දකුණු අප්‍රිකාව හමුවේ පරාජයට ලක් වූ නිසා ය.

අවසන් තරගයට එක් වන ඔස්ට්‍රේලියාව අවස්ථා 4 කදී ලෝක ක්‍රිකට් කිරුළ හිමි කර ගෙන ඇති අතර නවසීලන්තය අවසන් මහා තරගයකට සුදුසුකම් ලැබු පළමු අවස්ථාව මෙය වේ.

ඔස්ට්‍රේලියාව එක්දින ශ්‍රේණිගත කිරීම් හී පෙරමුණේ රැඳී සිටින අතර නවසීලන්තය එම ලේඛණයේ සිව් වැනි ස්ථානයේ පසු වේ.

අවසන් මහා තරගය සඳහා එක්වන කණ්ඩායම් දෙකම අවසන් පුහුණු සැසියට අද එක් විය.

ලෝක කුසලාන ක්‍රිකට් තරගයේ අවසන් මහා තරගය ඔස්ටේ‍්‍රලියාව සහ නවසීලන්තය අතර මෙරට වේලාවෙන් හෙට උදෑසන 9.00ට ආරම්භ වීමට නියමිත ය.

2015 ලෝක කුසලාන ක්‍රිකට් තරගාවලියේ අවසන් පූර්ව තරගයෙන් පරාජය වූ දකුණු අප්‍රිකා ක්‍රිකට් කණ්ඩායම අද අලුයම සිය මව්බිමට පැමිණ තිබේ.

එහිදී දකුණු අප්‍රිකා කණ්ඩායම උණුසුම් අයුරින් පිළිගෙන තිබේ.

දකුණු අප්‍රිකා ක්‍රීඩකයින් එම අවස්ථාවේදී ක්‍රීඩා ලෝලීන් සමග ඡායාරූප වලටද පෙනී සිට තිබේ.
අනතුරුව පැවති මාධ්‍ය හමුවේදී අදහස් දැක්වූ දකුණු අප්‍රිකා ක්‍රිකට් නායක ඒබී ඩිවිලියර්ස් පැවසුවේ ලෝක කුසලාන තරගාවලියේදි තම කණ්ඩායමට අවසන් පූර්ව තරගය දක්වා පැමිණීමට ශක්තියක් වූ දකුණු අප්‍රිකානු ක්‍රීඩා ලෝලීන්ට සිය ස්තුතිය පළ කරන බව ය.

ලබන ඉරිදා පැවැත්වෙන ලෝක කුසලාන ක්‍රිකට් තරගාවලියේ අවසන් තරගයේ පිටියේ විනිසුරුවරයෙකු ලෙස කුමාර් ධර්මසේන නම් කර තිබේ.

ජාත්‍යන්තර ක්‍රිකට් කවුන්සිලය නිවේදනය කළේ, කුමාර් ධර්මසේන සහ එංගලන්තයේ රිචර්ඩ් කෙට්ල්බරෝ අවසන් තරගයේ පිටියේ විනිසුරුවරුන් ලෙස කටයුතු කරන බව ය.

මේ අතර, එම සුවිශේෂී තරගයේ තීරකවරයා ලෙස කටයුතු කරනුයේ, තවත් ශ්‍රී ලාංකිකයෙකු වන රංජන් මඩුගල්ල යි.

ඒ අනුව, ලබන ඉරිදා පැවැත්වෙන අවසන් තරගයේ විනිසුරු මඩුල්ල මෙසේ ය.



මෙවර ලෝක කුසලාන ක්‍රිකට් තරගාවලියේ අර්ධ අවසන් වටයේදී ඔස්ට්‍රේලියාවට එරෙහිව ඉන්දීය කණ්ඩායම ලැබූ පරාජයට බැනුම් ඇසීමට සිදුව ඇත්තේ, බොලිවුඩ් නිළි අනුෂ්කා ෂර්මාට ය.

වෙන දා ක්‍රිකට් ක්‍රීඩකයින්ගේ නිවෙස්වලට ගල් ගැසූ ඉන්දීය ක්‍රිකට් ලෝලීන් මෙවර අනුෂ්කාගේ නිවසට ගල් ගැසීමට සූදානම් වන බවක් පෙනේ.

විශේෂයෙන්, සමාජ ජාල වෙබ් අඩවි ඔස්සේ අනුෂ්කා ෂර්මාට විවිධ ආකාරයේ දෝෂාරෝපණ එල්ල වෙමින් පවතී.

ඔවුන් චෝදනා කරනුයේ, අනුෂ්කා ෂර්මා හේතුවෙන් විරාට් කෝලිට සාර්ථකව ක්‍රීඩා කළ නොහැකි වූ බවට ය.

මේ අතරින් සුවිශේෂී Tweet පණිවුඩයක් වූයේ, ඉන්දීය ජනප්‍රිය චිත්‍රපට නිෂ්පාදකයෙකු වන Kamaal R. Khan යොමු කළ පණිවුඩය යි.
එහි සඳහන් වන්නේ, ඉන්දියාවේ පරාජයට හේතු වූ අනුෂ්කා ෂර්මාගේ නිවසට ගල් ගැසිය යුතු බව ය.

අනුෂ්කා ෂර්මාට එරෙහිව පළ කළ තවත් Tweet පණිවුඩ කිහිපයක් පහත දැක්වේ.



ඔස්ට්‍රේලියාව සහ ඉන්දියාව අතර ඊයේ පැවති අර්ධ අවසන් තරගයේ ජය ඉන්දියාවට හිමි කර දීමට දෙවියන්ට බල කිරීම සඳහා තමිල්නාඩු ප්‍රාන්තයේ වෙල්ලූර් ප්‍රදේශයේ ක්‍රිකට් ලෝලියෙකු සිය දිව කපාගෙන තිබේ.

ඉන්දීය මාධ්‍ය වාර්තාවල සඳහන් වන්නේ, ඊයේ තරගයේ පළමුවෙන් පන්දුවට පහර දුන් ඔස්ට්‍රේලියා කණ්ඩායම ලකුණු 328ක් රැස් කිරීම සම්බන්ධයෙන් සුධාකර් නමැති එම තරුණයා බලවත් සිත් තැවුලට පත්ව සිට ඇති බව ය.

සිය කණ්ඩායමට අසීරු ඉලක්කයක් ලැබීම පිළිබඳව කම්පා වූ එම තරුණයා මෙම ‘අවනඩුව’ කෙරෙහි දෙවියන්ගේ ‘ඇස් ඇරවීම’ පිණිස නිවසේ තිබූ පිහියකින් සිය දිව කපාගෙන ඇතැයි ‍ඉන්දීය පොලීසිය පවසයි.

ඔහු දිව කපා ගත් පසු වේදනාවෙන් කෑගසා ඇති අතර නිවැසියන් සහ අසල්වැසියන් පැමිණ ඔවුන් එක්ව තරුණයා රෝහල්ගත කර තිබේ.

එම තරගයෙන් ඉන්දියාව ලකුණු 95ක පරාජයක් ලැබීය.

සර 23ක් පුරා දකුණු අප්‍රිකානු ක්‍රිකට් ක්‍රීඩකයින් මෙන් ම ක්‍රිකට් ලෝලීන් ද මවමින් සිටි සිහිනය ඊයේ යළි ත් බිඳ වැටිණි.

ඔවුන් කෙතරම් සංවේදී කණ්ඩායමක් ද යන්න, ඔවුන් ඊයේ ඔක්ලන්ඩ්හි ඊඩ්න් පාර්ක් පිටිය පුරා හෙළූ කඳුළුවලින් සනාථ විය.

ඔවුන් සංවේදී ක්‍රීඩකයින් ලෙස හැසිරෙනුයේ, ක්‍රීඩාංගණය තුළදී පමණක් නොවේ.

තමන්ට ආදරය කරන ක්‍රීඩා ලෝලීන් පිනවීම සඳහා ද දකුණු අප්‍රිකානු ක්‍රිකට් ක්‍රීඩකයින් සිය කාලය වැය කරනුයේ, අතිශය නිහතමානීව ය.

එවන් ක්‍රීඩා ලෝලියෙකු වූ Kieron Adam නමැති 11 හැවිරිදි කුඩා දරුවෙකු සිය ක්‍රිකට් වීරයින් මුණ ගැසීම සඳහා සිහින මවමින් සිටියේ ය.

එය දැනගත් Kieron Adamගේ වීරයින් වූ හෂීම් අම්ලා, AB ඩි’විලියර්ස්, ඩේල් ස්ටේන් ඇතුළු පිරිසක් එම කුඩා දරුවාගේ සිහිනය සැබෑ කිරීම සඳහා නොසිතූ මොහොතක දරුවාගේ නිවසට ගොඩ වැදිණි.

සිය ක්‍රිකට් විරුවන් ඇස් ඉදිරිපිට සිටගෙන සිටින ආකාරය දුටු දරුවාට ඇස් අදහාගත නොහැකි විය.

මෙම අදහාගත නොහැකි සතුට එම නිවස පිහිටි ප්‍රදේශයේ නිවැසියෝ ද බෙදා ගත්හ.

මෙම නිහතමානී ක්‍රිකට් විරුවන් එදින Kieron සහ ඔහුගේ පාසල් ක්‍රිකට් කණ්ඩායම සමග ක්‍රිකට් තරගයකට ද එක්වීම විශේෂත්වයකි.

මෙය සිදුවූයේ, පසුගිය ජනවාරි මාසයේදී ය.

පකිස්ථාන ක්‍රිකට් නායක මිස්බා උල් හක් ජත්‍යන්තර එක්දින ක්‍රිකට් පිටියෙන් විශ්‍රාම ගන්නා බව නිල වශයෙන් නිවේදනය කළේ ය.

එක්දින තරග 162 කදී පකිස්ථාන කණ්ඩායම නියෝජනය කළ ඔහු, රැස් කරගෙන සිටින ලකුණු සංඛ්‍යාව 5122 කි.

2015 ලෝක කුසලානයෙන් පසුව එක්දින ක්‍රිකට් පිටියෙන් විශ්‍රාම ගන්නා බව මිස්බා උල් හක් ලෝක කුසලානයට පෙර පකිස්ථාන ක්‍රිකට් පාලක මණ්ඩලයට දැනුම් දී තිබිණි.

නව නායකයෙකු තෝරා ගැනීම සම්බන්ධයෙන් ක්‍රිකට් පාලක මණ්ඩලය හමුවේ අභියෝගයක් පවතින බව ත් පකිස්ථාන කණ්ඩායමේ පිතිකරු අංශය සම්බන්ධයෙන් වැඩි අවධානයක් ඉදිරියේදී යොමු කළ යුතු බව ත් එහිදී ඔහු පෙන්වා දී තිබේ.

පළමු වරට පළමු වරට ලෝක කුසලාන ක්‍රිකට් තරගාවලියක අවසන් තරගයක් කරා නවසීලන්තය රැගෙන ගිය අද පැවති ඓතිහාසික තරගයේ වඩා ත් කතාබහට ලක්වූ ක්‍රීඩකයා වූයේ, ග්‍රාන්ට් එලියට් ය.

ඒ, ඔහු නොදැවී ලකුණු 84ක් රැස් කරමින් අවසන් පන්දු වාරයේ 5 වන පන්දුවේදී 6 පහරක් එල්ල කරමින් නවසීලන්තය ජයග්‍රහණය කරා රැගෙන ගිය හෙයිනි.

මෙහි ඇති සුවිශේෂත්වය වන්නේ, දකුණු අප්‍රිකාව පරාජය කිරීමට මුල් වූ ග්‍රාන්ට් එලියට් දකුණු අප්‍රිකාවේ උපත ලබා හැදී වැඩුණු පුද්ගලයෙකු වීම ය.

ඔහු 1979 වසරේ මාර්තු 21 වන දා මෙලොව එළිය දුටුවේ, දකුණු අප්‍රිකාවේ ජොහැන්නස්බර්ග් නුවරදී ය.

පසුව එරට හැදී වැඩුණු ඔහු 19න් පහළ දකුණු අප්‍රිකානු කණ්ඩායම ත්, දකුණු අප්‍රිකා – A කණ්ඩායම ත් නියෝජනය කළ ක්‍රිකට් ක්‍රීඩකයෙක් විය.

ඔහු නවසීලන්තයේ පදිංචියට ගොස් ඇත්තේ, 2001 වසරේදී ය.

පසුව 2008 වසරේදී නවසීලන්ත ටෙස්ට් සහ එක්දින කණ්ඩායම්වලට ඇතුළත් වීමට ග්‍රාන්ට් එලියට් සමත් විය.

නවසීලන්තය අද පළමු වරට ලෝක කුසලාන ක්‍රිකට් තරගාවලියක අවසන් තරඟයට සුදුසුකම් ලැබීය.

ඒ, පළමු අර්ධ අවසන් තරගයෙන් දකුණු අප්‍රිකාව කඩුලු 4කින් පරාජය කරමිනි.

තරගයේ ජය පරාජය නිශ්චිතව කිව නොහැකි අවස්ථාවක අවසන් පන්දුවට පෙර පන්දුවට 6 පහරක් එල්ල කළ ග්‍රාන්ට් එලියට් නවසීලන්තයට ජය අත්පත් කර දීමට සමත් විය.

ලෝක කුසලාන තරග ඉතිහාසයේ කිසිදු අවස්ථාවක අවසන් තරගයට සුදුසුකම් ලැබූ නවසීලන්ත කණ්ඩායමේ ජයග්‍රහණය සැමරීම පසෙක තබා ග්‍රාන්ට් එලියට් මනුෂ්‍යත්වය විදහා දැක්වීය.

ඒ, පරාජයට පත්ව කඳුළු සලමින් සිටි දකුණු අප්‍රිකානු ක්‍රීඩකයින් අස්වසමිනි.

මෙය ක්‍රීඩාශීලී සමස්ත ලෝක වාසීන්ගේ අගැයීමට ලක් විය.

තරගයෙන් අනතුරුව ගනු ලැබූ ඡායාරූප කිහිපයක් පහත දැක්වේ.

නවසීලන්තය අද පළමු වරට ලෝක කුසලාන ක්‍රිකට් තරගාවලියක අවසන් තරගයට සුදුසුකම් ලැබීය.

ඒ, පළමු අර්ධ අවසන් තරගයෙන් දකුණු අප්‍රිකාව කඩුලු 4කින් පරාජය කරමිනි.

තරගයේ පළමුවෙන් පන්දුවට පහර දුන් දකුණු අප්‍රිකානු කණ්ඩායම පන්දු වාර 43කදී කඩුලු 5කට ලකුණු 281ක් රැස් කළේ ය.

තරගයේ 38 වන පන්දු වාරය අවසානයේ ලකුණු 216ක් ලබා ප්‍රබල ස්ථානයක පසුවූ දකුණු අප්‍රිකාවට ඉන්පසු ඇද හැළුණු වර්ෂාව හේතුවෙන් අවාසනාවන්ත තත්ත්වයකට පත්වීමට සිදුවිය.

දකුණු අප්‍රිකාව වෙනුවෙන් ෆෆ් ඩු ප්ලෙසි ලකුණු 82ක් රැස් කළ අතර නායක ඒබී ඩිවිලියර්ස් නොදැවී ලකුණු 65ක් රැස් කළේ ය.

ඩක්වත් ලුවිස් න්‍යාය අනුව ලකුණු 298ක ජයග්‍රාහී ඉලක්කයක් නවසීලන්තයට හිමි විය.

එහිදී ආරම්භක පිතිකරු බ්‍රෙන්ඩන් මැකලම් පන්දු 26කදී ලකුණු 59ක් රැස් කළේ ය.

කෝරි ඇන්ඩර්සන් ලකුණු 58ක් රැස් කළ අතර ග්‍රාන්ට් එලියට් නොදැවී ලකුණු 84ක් රැස් කරමින් අවසන් පන්දු වාරයේ 5 වන පන්දුවේදී 6 පහරක් එල්ල කරමින් නවසීලන්තය ජයග්‍රහණය කරා රැගෙන ගියේ ය.

ඒ අනුව, පන්දු වාර 42.5කදී ලකුණු 299ක් රැස් කළ නවසීලන්තයට ජය හිමි විය.

තරගයේ හොඳ ම ක්‍රීඩකයා ලෙස ද ග්‍රාන්ට් එලියට් නම් කෙරිණි.

සචින් ටෙන්ඩුල්කාර් ඉන්දීය ක්‍රිකට් ලෝලීන්ගේ දෙවි කෙනෙකු (God Sachin) වී හමාර ය.

ඔහු වෙනුවෙන් දෙවොලක් ද ඉදි කර තිබේ.

ඒ, සචින් ටෙන්ඩුල්කාර් පිහිටවූ ක්‍රිකට් වාර්තා, වාර්තා කළ ශතක සහ එල්ල කළ 6 පහර හේතුවෙනි.

එහෙත්, ඔහු සිය ක්‍රීඩා ලෝලීන් අතර දේවත්වයට පත් වීමට තවත් හේතුවක් නිර්මාණය වී තිබේ.

එම හේතුව වන්නේ, මෙවර ලෝක කුසලාන ක්‍රිකට් තරගාවලියේ අර්ධ අවසන් වටයට සුදුසුකම් ලබන කණ්ඩායම් 4 ම පිළිබඳව නිවැරදිව පසුගිය පෙබරවාරි මාසයේදී අනාවැකි පළ කිරීම ය.

ඔහු විසින් රචනා කරන ලද ‘Playing It My Way’ නමැති ස්වයංචරිතාපදානය එළි දැක්වීමේ උත්සවයේදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ටෙන්ඩුල්කාර් මෙම අනාවැකිය පළ කර තිබිණි.

ඔහු එහිදී පැවසුවේ, ඔස්ට්‍රේලියාව, දකුණු අප්‍රිකාව, නවසීලන්තය සහ ඉන්දියාව මෙවර ලෝක කුසලාන තරගාවලියේ අර්ධ අවසන් වටයට සුදුසුකම් ලබනු ඇති බව ය.

එම ප්‍රකාශය කළ අවස්ථාව ඇතුළත් වීඩියෝව Youtube හරහා මේ වන විට ලෝක ක්‍රිකට් ලෝලීන් අතර වේගයෙන් ව්‍යාප්ත වෙමින් පවතී.

පහත දැක්වෙන්නේ, එම වීඩියෝව යි.

ටෙනිස් ග්‍රෑන්ඩ් ස්ලෑම් ශූරතා 15කට හිමිකම් කී ඔස්ට්‍රේලියානු ටෙනිස් ශූරයෙකු බාල වයස්කාර දැරියන් පිරිසක් දූෂණය කළ බවට වූ චෝදනාවක‍‍ට වරදකරු වී තිබේ.

එසේ වරදකරු වී ඇත්තේ, 1960 – 1970 අතර කාලයේදී යුගල ශූරතා 9ක් සහ මිශ්‍ර යුගල ශූරතා 6ක් දිනා ගත් බොබ් හෙවිට් නම් ඔස්ට්‍රේලියානු ටෙනිස් ශූරයා යි.

මේ වන විට 75 වන වියේ පසුවන බොබ් හෙවිට්ට එරෙහි නඩු විභාගය දකුණු අප්‍රිකානු අධිකරණයකදී පැවැත්විණි.

මෙම සිද්ධිය සිදුව ඇත්තේ, ඔහු 1980 ත් 1990 ත් අතර කාලයේ දකුණු අප්‍රිකානු කාන්තා ටෙනිස් කණ්ඩායමේ පුහුණුකරු ලෙස කටයුතු කළ සමයේදී ය.

ඒජන්සි වාර්තාවල දැක්වෙන්නේ, ඔහු දකුණු අප්‍රිකානු කාන්තා ටෙනිස් පුහුණුකරු ලෙස කටයුතු කළ සමයේ බාල වයස්කාර ටෙනිස් ක්‍රීඩිකාවන් පිරිසක් දූෂණයට ලක් කර ඇති බවට අධිකරණයේදී සනාථ වූ බව ය.

ඊට අමතරව, ලිංගික අතවර කිරීම් සම්බන්ධයෙන් ද ඔහුට නඩු පවරා තිබිණි.

කොළඹ එස්.එස්.සී. පිටියේ පැවති පාසල් ක්‍රිකට් තරගය අතරතුර හටගත් ගැටුමෙන් තුවාල ලැබූ පුද්ගලයින් 6 දෙනෙකු තුවාල ලබා තිබේ.

ඔවුන් කොළඹ ජාතික රෝහලට ඇතුළත් කර ඇති බව රෝහල් අධ්‍යක්ෂවරයා පැවසී ය.

ඔවුන් අතරින් එක් අයෙකුගේ තත්ත්වය බරපතළ බව අධ්‍යක්ෂවරයා වැඩිදුරටත් පැවසී ය.

කොළඹ ප්‍රධාන පාසල් දෙකක් අතර පැවති වාර්ෂික ක්‍රිකට් තරගයක් අතර තුර අද පස්වරුවේ එම ගැටුම හට ගැනිණ.

තරගයේ අවසන් භාගයේදී නරඹන්නන් පිරිසක් ක්‍රීඩාංගණයට කඩා වැදීමෙන් පසුව ‍එම තත්වය හටගත් බව පොලීසිය පැවසී ය.

මෙම ගැටුම මර්දනය කිරීමට පොලිස් කැරලි මර්දන ඒකකය ද කැඳවා තිබිණ.

කොළඹ ප්‍රධාන පාසල් දෙකක් අතර පැවති වාර්ෂික ක්‍රිකට් තරගයක් අතර තුර අද පස්වරුවේ ගැටුමක් හට ගැනිණ.  
තරගයේ අවසන් භාගයේදී නරඹන්නන් පිරිසක් ක්‍රීඩාංගණයට කඩා වැදීමෙන් පසුව ‍එම තත්වය හටගත් බව පොලීසිය පවසයි.

තරගය පැවැත්වුණේ, කොළඹ එස්. එස්. සී. ක්‍රීඩාංගණයේදී ය.

මෙම ගැටුම මර්දනය කිරීමට පොලිස් කැරලි මර්දන ඒකකය ද කැඳවා තිබිණ.

කොළඹ ප්‍රධාන පාසල් දෙකක් අතර එස්.එස්.සී. පිටියේ පැවැත්වෙන වාර්ෂික ක්‍රිකට් තරගයක් අතරතුර ක්‍රීඩා ලෝලීන් අතර ගැටුමක් හට ගෙන තිබේ.

ගැටුම මර්දනය කිරීම සඳහා කැරලි මර්දන ඒකක කැඳවා ඇති බව  පොලිස් මාධ්‍ය ප්‍රකාශකවරයා පැවසී ය.

ලෝක කුසලාන ක්‍රිකට් තරගාවලියේ අවසන් පූර්ව වටයේ තරග සඳහා නම් කළ විනිසුරුවරුන් හා තරග තීරකයන් අතර ශ්‍රී ලංකාකිකයන් දෙදෙනෙකු ඇතුළත්ව තිබේ.

ලෝකු කුසලාන ක්‍රිකට් තරගාවලියේ අවසන් පූර්ව තරග ලබන අඟහරුවාදා ආරම්භ වේ.

එහි පළමු තරගය නවසීලන්තයේ ඔක්ලන්ඩ් හීදී පැවැත්වෙන්නේ නවසීලන්තය හා දකුණු අප්‍රිකාව අතරයි.

එම තරගයට තරග තීරක ලෙස ඔස්ට්‍රේලියාවේ ඩේවීඩ් බූන් නම් කර ඇති අතර, ප්‍රධාන විනිසුරුවන් ලෙස එංගලන්තයේ ඉයන් ගුල්ඩ් හා ඔස්ට්‍රේලියාවේ රොඩ් ටකර් නම් කර තිබේ.

එහි දෙවැනි තරගය ලබන බදාදා ඔස්ට්‍රේලියාවේ සිඩ්නි හීදී ඔස්ට්‍රේලියාව හා ඉන්දියාව අතර, පැවැත්වෙනු ඇති.

එම තරගයේ තීරකවරයා ලෙස හිටපු ශ්‍රී ලංකා ටෙස්ට් ක්‍රීඩක රංජන් මඩුගල්ල නම් කර තිබේ.

එම තරගයේ ප්‍රධාන විනිසුරුවරුන් ලෙස නම් කර ඇත්තේ හිටපු ශ්‍රී ලංකා ටෙස්ට් ක්‍රීඩක කුමාර ධර්මසේන හා එංගලන්තයේ රිචර්ඩ් කැට්ල්බර්ග් ය.

ගල්කිස්ස ශාන්ත තෝමස් විද්‍යාලය, 40 වැනි මස්ටැන්ග් කුසලානය දිනා ගත්තේය.

ඒ, කොළඔ රාජකීය විද්‍යාලය සමඟ අද පැවති වාර්ෂික එක්දින ක්‍රිකට් තරගය ලකුණු 16 කින් ජය ගැනීමත් සමගිනි.

කොළඹ, එස්.එස්.සී. පිටියේ පැවැති තරගයේ කාසියේ වාසිය හිමි කරගත් රාජකීය ක්‍රීඩකයින් පළමුවෙන් පන්දු රැකීමට තීරණය කළේය.

ඒ අනුව පළමුවෙන් පන්දුවට පහර දුන් ශාන්ත තෝමස් ක්‍රීඩකයින් නියමිත පන්දුවාර 50 අවසානයේ කඩුලු 6 ක් දැවී ලකුණු 277 ක් රැස් කළේය.

දනුෂ් පීරිස් ලකුණු 64 ක් රැස් කළ අතර හරිත සමරසිංහ ලකුණු 59 ට කඩුලු 2 ක් දවා ගත්තේය.

පිළිතුරු ඉනිම ක්‍රීඩා කළ රාජකීය ක්‍රීඩකයින් පන්දුවාර 50 අවසානයේ කඩුලු 8 ක් දැවී රැස් කිරීමට හැකි වුයේ ලකුණු 261 ක් පමණි.

ඔස්ට්‍රේලියාව ලෝක කුසලාන ක්‍රිකට් තරගාවලියේ අවසන් පුර්ව වටය සඳහා අද සුදුසුකම් ලබා ගත්තේ ය.

ඒ, අද පාකිස්ථානය සමඟ පැවති තරගය කඩුලු 6 කින් ජය ගැනීමත් සමගිනි.

ඒ, අනුව ඔස්ට්‍රේලියාව අවසන් පුර්ව තරගයේදී ඉන්දියාව සමඟ තරග වැදීමට නියමිතය.

තරගයේ කාසියේ වාසිය දිනාගෙන පළමුවෙන් පන්දුවට පහරදුන් පකිස්ථාන කණ්ඩායම පන්දුවාර 49 යි පන්දු 5 ක් අවසානයේ සියලු දෙනා දැවී රැස්කල ලකුණු සංඛ්‍යාව 213 කි.

මුළු ලකුණු 24 ක් ව තිබියදී ආරම්භ ක පිතිකරුවන් යුගල ක්‍රීඩාගාරය වෙත හරවා යැවීමට ඔස්ට්‍රේලියා පන්දු යවන්නන් සමත් විය.

තුන්වැනි කඩුල්ලට නායක මිශ්බාහ් උල් හක් හා හරිස් සොහේල් එක්ව ගොඩ නැගූ සබඳතාව ලකුණු 73 කි.

මිශ්බා උල්-හක් ලකුණු 34 කට දැවී ගිය අතර හරීස් සොහේල් රැස්කළ ලකුණු සංඛ්‍යාව 41 කි.

ජොස් හේසල්වුඩ් පන්දුවාර 10 දී ලකුණු 35 ට කඩුලු 4 ක් දවා ගැනීමට සමත් විය.

පිළිතුරු ඉනිම ආරම්භ කරමින් ඩේවිඩ් වෝනර් සහ ඒරන් ෆින්ච් ඔස්ට්‍රේලියාව වෙනුවෙන් පිටියට පිවිසියේය.

පළමු කඩුල්ල ලෙස ඒරන් ෆින්ච් ලකුණු 2 කට දැවී ගියේ ය.

ඩේවිඩ් වෝනර් ලකුණු 24 කට දැවී ගිය අතර නායක මයිකල් ක්ලාක්ට රැස් කර ගැනීමට හැකි වු ලකුණු සංඛ්‍යාව 8කි.

එක්දින දිවියේ 6 වැනි අර්ධ ශතකය වාර්තා කළ ස්ටීවන් ස්මිත් ලකුණු 65 ක් රැස් කළේ ය.

අනතුරුව නොදැවී පිටියේ ස්ථාවර වු ශේන් වොට්සන් ලකුණු 64 ක් සහ ග්ලේන් මැක්වෙල් ලකුණු 44 ක් රැස් කරමින් කණ්ඩායම ජයග්‍රහණය තෙක් මෙහෙය විය.

ඔස්ට්‍රේලියාව පන්දුවාර 33 යි පන්දු 5 ක් අවසානයේ කඩුලු 4 ක් පමණක් දැවී ලකුණු 216 ක් ලබමින් තරගයේ ජය තහවුරු කර ගත්තේ ය.

ඉන්දියාව සහ බංග්ලාදේශය අතර ඊයේ පැවති අර්ධ අවසන් පූර්ව තරගයේදී රෝහිත් ෂර්මා දැවී යාමකට ලක්වූ පන්දුව නිපන්දුවක් ලෙස නම් කිරීම සම්බන්ධයෙන් බංග්ලාදේශ ක්‍රිකට් කවුන්සිලයේ සභාපති මුස්තෆා කමාල් දැඩි විරෝධය පළ කර තිබේ.

ඔහු මාධ්‍ය ඔස්සේ චෝදනා කර ඇත්තේ, ඊයේ තරගයේදී ඉන්දියාවට වාසි වන ආකාරයේ වැරදි තීරණ කිහිපයක් ම විනිසුරුවරුන් විසින් දෙනු ලැබූ බව ය.

එම විනිසුරුවරුන් එලෙස ක්‍රියා කළේ, ඉන්දීය කණ්ඩායමට ජයග්‍රහණය අත් කර දීම සඳහා පැවති පූර්ව සැලසුමක් අනුව බවට ඔහු චෝදනා කරයි.

මුස්තෆා කමාල් අවධාරණය කර ඇත්තේ, ඊළඟ ජාත්‍යන්තර ක්‍රිකට් කවුන්සිල් රැස්වීමේදී මේ පිළිබඳව චෝදනා ඉදිරිපත් කරන බව ය.

එහිදී, ඒ පිළිබඳව සාධාරණ පරීක්ෂණයක් පවත්වා විනිසුරුවරුන්ට දඬුවම් නොකළහොත් තමන් බංග්ලාදේශ ක්‍රිකට් කවුන්සිලයේ සභාපති ධුරයෙන් ඉල්ලා අස් වන බවට ද ඔහු තර්ජනය කර ඇත.

විනිසුරුවරුන්ගේ තීරණ හේතුවෙන් ඊයේ තරගය විනාශ වූ බව ත්, සමස්තයක් ලෙස විනිසුරුවරුන්ගේ විනිශ්චයන් වෘත්තීයමය මට්ටමක නොපවතින බව ත් මුස්තෆා කමාල් අවධාරණය කරයි.

මේ සම්බන්ධයෙන් අදහස් දක්වා ඇති ජාත්‍යන්තර ක්‍රිකට් කවුන්සිලයේ ප්‍රධානී ඩේවිඩ් රිචර්ඩ්සන් පවසන්නේ, මේ පිළිබඳව විමර්ශනයක් කරන බව ය.

විනිසුරුවරුන්ගේ තීරණ විවේචනයට ලක් කිරීම නොකළ යුතු බව ද ඩේවිඩ් රිචර්ඩ්සන් සඳහන් කර තිබේ.

ඊයේ තරගයේ විනිසුරුවරුන් ලෙස කටයුතු කළේ, අලීම් ඩා සහ ඉයන් ගෝල්ඩ් යන විනිසුරුවරුන් ය.

රෝහිත් ෂර්මා ලකුණු 90ක් ලබා සිටියදී උඩ පන්දුවක් ලබා දුන්න ද, එම පන්දුව නිපන්දුවක් බවට ප්‍රධාන විනිසුරුවරයා තීන්දු කළේ ය.

එහෙත්, ඉණට ඉහළින් පැමිණෙන පන්දුවක් නිපන්දුවක් බව නම් කිරීමට ප්‍රධාන විනිසුරුට හැකියාවක් නොමැති අතර එය ඉණට ඉහළින් පැමිණි පන්දුවක් නොවන බව ද පුනරූපණවලින් සනාථ විය.

ලෝක කුසලාන ක්‍රිකට් තරගාවලියේ දෙවන අර්ධ අවසන් පූර්ව තරගයේ පළමුවෙන් පන්දුවට පහර දුන් ඉන්දීය කණ්ඩායම කඩුලු 6කට ලකුණු 302ක් රැස් කළේ ය.

ආරම්භක පිතිකරු රෝහිත් ෂර්මා ලකුණු 137ක් රැස් කළ අතර සුරේෂ් රයිනා ලකුණු 65ක් රැස් කළේ ය.

ශ්‍රී ලංකාව ලෝක ක්‍රිකට් කිරුළ දිනාගෙන අදට වසර 19ක් සපිරේ.

1996 ලෝක කුසලාන ක්‍රිකට් තරගාවලියේ අවසන් තරගය පැවැත්වුණේ, මාර්තු 17 වන දා ය.

ඔස්ට්‍රේලියාව සමග පැවති අවසන් තරගයෙන් කඩුලු 3ක විශිෂ්ට ජයක් ලබා ගනිමින් ශ්‍රී ලංකා කණ්ඩායම පළමු වරට ලෝක ක්‍රිකට් කුසලානය හිමි කර ගැනීමට සමත් විය.

එහිදී පළමුවෙන් පන්දුවට පහර දුන් ඔස්ට්‍රේලියා කණ්ඩායම කඩුලු 7ක් දැවී ලකුණු 241ක් රැස් කළේ ය.

ඔස්ට්‍රේලියාව – 241/7

මාර්ක් ටේලර් – 74
රිකී පොන්ටිං – 45

පන්දු යැවීම – අරවින්ද ද සිල්වා (3/42)

පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දු වාර 46.2කදී කඩුලු 3ක් පමණක් දැවී ලකුණු 245ක් රැස් කරමින් තරගයෙන් ජය හිමි කර ගත්තේ ය.

ශ්‍රී ලංකාව – 245/3

අරවින්ද ද සිල්වා – 107 (නොදැවී)
අසංක ගුරුසිංහ – 65
අර්ජුණ රණතුංග – 47 (නොදැවී)

මෙම තරගයේ හොඳ ම ක්‍රීඩකයා ලෙස සම්මානයට පාත්‍ර වූයේ, නොදැවී ලකුණු 107ක් සහ කඩුලු 3ක් බිඳ හෙළූ අරවින්ද ද සිල්වා ය.

තරගාවලියේ හොඳ ම ක්‍රීඩකයා ලෙස සනත් ජයසූරිය සම්මාන හිමි කර ගත්තේ ය.

මීට වසර 19කට පෙර ශ්‍රී ලංකාවට අත් වූ එම ජයග්‍රහණය යළි ත් ළඟා කර ගැනීමේ අවස්ථාව ශ්‍රී ලංකා ක්‍රිකට් කණ්ඩායමට ලැබී තිබේ.

ඒ සඳහා පළමු පියවර හෙට දිනට යෙදී තිබීම විශේෂත්වයකි.

මෙවර ලෝක කුසලාන ක්‍රිකට් තරගාවලියේ පළමු අර්ධ අවසන් පූර්ව තරගය හෙට ශ්‍රී ලංකාව සහ දකුණු අප්‍රිකාව අතර පැවැත්වීමට නියමිත ය.

එම තරගය ජයගෙන යළි ත් ලෝක ක්‍රිකට් කිරුළ ලක් මාතාවගේ හිස පැළඳවීමට ශ්‍රී ලංකා ක්‍රිකට් කණ්ඩායමට Newsfirst.lk වෙතින් හෘදයාංගම සුබ පැතුම්!

දකුණු අප්‍රිකානු පන්දු යවන්නන් හමුවේ සාර්ථකව ඉනිම ගොඩ නගමින් සිටි කුමාර් සංගක්කාර ලකුණු 45ක් ලබා සිටියදී දැවී ගියේ ය.

කුමාර් සංගක්කාර දැවී යාම ත් සමග ම සිඩ්නි ක්‍රීඩාංගණයට ධාරාණිපාත වර්ෂාවක් ඇද හැළෙන්නට විය.

ඒ අනුව, තරගය මද වේලාවකට අත්හිටුවීමට සිදු විය.

මේ වන විට ශ්‍රී ලංකා කණ්ඩායම කඩුලු 9ක් දැවී ලකුණු 127ක් ලබා සිටී.

කුමාර් සංගක්කාර මෙම තරගයට පෙර අඛණ්ඩව ශතක 4ක් රැස් කර සිටියේ ය.

දකුණු අප්‍රිකානු පන්දු යවන්නන් හමුවේ ශ්‍රී ලංකා කණ්ඩායමේ කඩුලු 8ක් මේ වන විට බිඳ වැටී තිබේ.

නායක ඇන්ජලෝ මැතිව්ස් ලකුණු 19කට දැවී ගිය අතර තිසර පෙරේරා ලකුණු නොලබා දැවී ගියේ ය.

නුවන් කුලසේකර දැවී ගියේ, එක් ලකුණක් ලබා සිටියදී ය.

මේ වන විට තරගයේ 34 වන පන්දු වාරය අවසන් වන විට ශ්‍රී ලංකා කණ්ඩායම ලකුණු 116ක් ලබා සිටී.

ලෝක කුසලාන ක්‍රිකට් තරගාවලියේ පළමු අර්ධ අවසන් පූර්ව තරගය මේ වන විට ශ්‍රී ලංකාව සහ දකුණු අප්‍රිකාව අතර සිඩ්නිහිදී පැවැත්වේ.

කාසියේ වාසිය හිමි කර ගනිමින් පළමුවෙන් පන්දුවට පහර දෙමින් සිටින ශ්‍රී ලංකා කණ්ඩායම කඩුලු 4ක් බිඳ වැටී ලකුණු 102ක් රැස් කර සිටී.

ලහිරු තිරිමාන්න (ලකුණු 41), කුසල් ජනිත් පෙරේරා (ලකුණු 3) සහ තිලකරත්න ඩිල්ෂාන් (ලකුණු 0) ද දැවී ගියහ.

අද දිනයේ විශේෂත්වයක් වූයේ, කුමාර් සංගක්කාර මන්දගාමී ලෙස ඉනිම ගොඩ නැගීම ය.

ශ්‍රී ලංකා කණ්ඩායමේ කඩුලු 4ක් බිඳ වැටෙද්දී කුමාර් සංගක්කාර ආරක්ෂාකාරී පිතිහරඹයක නිරත වෙමින් සිටී.

ඔහු මේ වන විට පන්දු 73කට මුහුණ දෙමින් රැස් කර ඇත්තේ, ලකුණු 27ක් පමණි.

ඒ සඳහා ඔහු එල්ල කළේ, එක් 4 පහරක් පමණි.

ලෝක කුසලාන ක්‍රිකට් තරගාවලියේ පළමු අර්ධ අවසන් පූර්ව තරගය මේ වන විට ශ්‍රී ලංකාව සහ දකුණු අප්‍රිකාව අතර සිඩ්නිහිදී පැවැත්වේ.

කාසියේ වාසිය හිමි කර ගනිමින් පළමුවෙන් පන්දුවට පහර දෙමින් සිටින ශ්‍රී ලංකා කණ්ඩායම කඩුලු 4ක් බිඳ වැටී ලකුණු 81ක් රැස් කර සිටී.

සිව් වන කඩුල්ල ලෙස මහේල ජයවර්ධන ලකුණු 4කට දැවී ගියේ, ඉම්රාන් තහීර්ගේ පන්දුවක් හමුවේ ය.

ඔහු පන්දු 16කට මුහුණ දුන්නේ ය.

ආරම්භක පිතිකරු කුසල් ජනිත් පෙරේරා ලකුණු 3කට දැවී ගිය අතර තිලකරත්න ඩිල්ෂාන් ලකුණු නොලබා දැවී ගියේ ය.

ලහිරු තිරිමාන්න ලකුණු 41ක් රැස් කර සිටියදී දැවී ගියේ ය.

ලෝක කුසලාන ක්‍රිකට් තරගාවලියේ පළමු අර්ධ අවසන් පූර්ව තරගය මේ වන විට ශ්‍රී ලංකාව සහ දකුණු අප්‍රිකාව අතර සිඩ්නිහිදී පැවැත්වේ.

කාසියේ වාසිය හිමි කර ගනිමින් පළමුවෙන් පන්දුවට පහර දෙමින් සිටින ශ්‍රී ලංකා කණ්ඩායම කඩුලු 3ක් බිඳ වැටී ලකුණු 69ක් රැස් කර සිටී.

ආරම්භක පිතිකරු කුසල් ජනිත් පෙරේරා ලකුණු 3කට දැවී ගිය අතර තිලකරත්න ඩිල්ෂාන් ලකුණු නොලබා දැවී ගියේ ය.

ලහිරු තිරිමාන්න ලකුණු 41ක් රැස් කර සිටියදී දැවී ගියේ ය.

රංගන හේරත් වෙනුවට ආදේශ කළ දකුණත් පිට දඟ පන්දු යවන ක්‍රීඩක තරිඳු කෞෂාල්ට, අන්තර් ජාතික ක්‍රිකට් කවුන්සිල තාක්ෂණික කමිටුවේ අනුමැතිය හිමිව තිබේ.

එන්.සී.සී ක්‍රීඩා සමාජය නියෝජනය කරන තරිඳු කෞෂාල් ශ්‍රී ලංකාව වෙනුවෙන් එක් ටෙස්ට් තරගයක් සඳහා සහබාගී වී ඇති අතර දවාගෙන ඇති කඩුලු සංඛ්‍යාව 2 කි.

මේ අතර අද තරගයේ කාසියේ වාසිය ජයගැනීම, ජයග්‍රහණය සඳහා වැඩි බලපෑමක් ඇති කරන සාදකයක් ලෙස තමන් නොසිතන බව ශ්‍රී ලංකා ක්‍රිකට් නායක ඇන්ජලෝ මැතිව්ස් පැවසී ය.

අර්ධ අවසන් පූර්ව වටයේ දකුණු අප්‍රිකාව සමග අද පැවැත් වෙන තරගය පිළිබඳ අදහස් දක්වමින් ඔහු මේ බව කියා සිටියේ ය.

ලෝක කුසලාන ක්‍රිකට් තරගාවලියේ, අර්ධ අවසන් පූර්ව වටයේ තරග ආරම්භ කරමින් ශ්‍රී ලංකා – දකුණු අප්‍රිකා තරගය සිඩ්නිහිදී මෙරට වේලාවෙන් අද පෙරවරු 9 ට ආරම්භ වීමට නියමිතයි.

තරගය පිළිබඳ අදහස් දක්වමින් ශ්‍රී ලංකා ක්‍රිකට් නායක ඇනජලෝ මැතිව්ස් කියා සිටියේ, ලකුණු 300 සීමාව වැනි ඉහළ ලකුණු සංඛ්‍යාවක් කණ්ඩායමක් රැස් කිරීම පමණක් ජයග්‍රහණය සඳහා ප්‍රමාණවත් නොවන බව ය.

අද තරගය පිළිබඳ අදහස් දක්වමින් දකුණු අප්‍රිකා ක්‍රිකට් නායක ඒ.බී ඩිවිලියස් කියා සිටියේ, හොඳින් තරගය ක්‍රීඩා කරමින් ඉදිරියට පැමිණීමට තම කණ්ඩායම බලාපොරොත්තු වන බව ය.

අද සිට ලෝක කුසලාන ක්‍රිකට් තරගාවලියේ තරග පැවැත්වෙන්නේ පරාජිතයින් පිටු දැකීමේ ක්‍රමයට ය.

ලෝක කුසලාන ක්‍රිකට් තරගාවලියේ අර්ධ අවසන් පූර්වවටයේ සිට, තෙවැනි විනිසුරු විමසන අවස්ථාවක සිදුවන සංවාද විකාශය කිරීම සඳහා අන්තර් ජාතික ක්‍රිකට්
කවුන්සිලයේ අනුමැතිය හිමිව තිබේ.

එම ආයතන නිල වෙබ් අඩවියේ දැක්වෙන්නේ , පසුගිය වසරේනොවැම්බර් මස පැවැති ඔස්ට්‍රේලියා – දකුණු අප්‍රිකා ක්‍රිකට් තරගාවලියේදී මෙය අත්හදා බැලූ බව ය.

ශ්‍රී ලංකාව සහ දකුණු අප්‍රිකාව මේ වන විට එක්දින තරග 59 කට සහභාගී වී ඇති අතර ඉන් තරග 29 ක් ජය ගෙන ඇත්තේ ශ්‍රී ලංකාව ය.

දකුණු අප්‍රිකාවට එරෙහිව හෙට පැවැත්වෙන ලෝක කුසලාන අර්ධ අවසන් පූර්ව තරගය සඳහා දඟ පන්දු යවන ක්‍රීඩක රංගන හේරත්  වෙනුවට තරිඳු කෞෂාල් කැඳවා තිබේ.

රංගන හේරත් ආබාධයකට ලක් වූයේ, එංගලන්තය සමග පැවති තරගයේදී ය.

අද රංගන හේරත් පුහුණුවීම්වලට සහභාගී වුව ද සාර්ථක ලෙස පන්දු යැවීමට නොහැකි විය.

ඒ පිළිබඳව කණ්ඩායම් කළමනාකරු මයිකල් ද සොයිසා මහතා පැවසුවේ, ඇඟිල්ලේ තුවාලය සුව වී නොමැති හෙයින් හෙට තරගය සඳහා ඔහුගේ සහභාගීත්වය අවිනිශ්චිත බව ය.

තරිඳු කෞෂාල් එන්. සී.සී. ක්‍රීඩා සමාජය නියෝජනය කරන ක්‍රීඩකයෙකි.

ඔහු ශ්‍රී ලංකාව වෙනුවෙන් එක් ටෙස්ට් තරගයක් සඳහා සහභාගී වී ඇති අතර දවාගෙන ඇති කඩුලු සංඛ්‍යාව දෙකකි.

මෙවර ලෝක කුසලාන ක්‍රිකට් තරගාවලියේ පළමු අර්ධ අවසන් පූර්ව තරගය හෙට ශ්‍රී ලංකාව සහ දකුණු අප්‍රිකාව අතර පැවැත්වීමට නියමිත ය.

දකුණු අප්‍රිකා කණ්ඩායම මෙම තරගයට පිවිසෙනුයේ, සුවිශේෂී සන්ධිස්ථානයක සිට ය.

ඔවුන් 1992 වසරේ පළමු වරට ලෝක කුසලාන ක්‍රිකට් තරගාවලියට එක්වීමේ සිට මේ දක්වා පිළිමලුන් පිටුදැකීමේ (knockout) ක්‍රමය යටතේ කිසිදු තරගයක් ජයග්‍රහණය කර නොමැත.

1992 – අර්ධ අවසන් පූර්ව තරගයෙන් එංගලන්තයට පරාජය විය.
1996 – අර්ධ අවසන් පූර්ව තරගයෙන් බටහිර ඉන්දීය කොදෙව්වන්ට පරාජය විය.
1999 – අර්ධ අවසන් ව‍ටයේදී ඔස්ට්‍රේලියාවට පරාජය විය.
2003 – පළමු වටයෙන් ම ශ්‍රී ලංකාවට පරාජය විය.
2007 – අර්ධ අවසන් ව‍ටයේදී ඔස්ට්‍රේලියාවට පරාජය විය.
2011 – අර්ධ අවසන් පූර්ව වටයේදී නවසීලන්තයට පරාජය විය.

ඇතැම් ක්‍රිකට් විශ්ලේෂකයින් පෙන්වා දෙන්නේ, knockout ක්‍රමය යටතේ කිසිදු තරගයක් ජයගෙන නොමැති දකුණු අප්‍රිකාව දීර්ඝ කාලීන මානසික පීඩනයක පසුවන බව ය.

කෙසේ වෙතත්, දකුණු අප්‍රිකා ක්‍රික‍ට් නායක AB ඩි’විලියර්ස් මේ සම්බන්ධයෙන් මාධ්‍ය වෙත අදහස් දක්වා තිබේ.

ඔහු අවධාරණය කර ඇත්තේ, අතීතයේ පරාජය වීම් පිළිබඳ මතකය මෙවර තරගාවලියේදී කිසිදු බාධාවක් කර නොගන්නා බව ය.

කෙසේ වෙතත්, ශ්‍රී ලංකා කණ්ඩායම 1996 වසරේ එනම් අදින් වසර 19කට පෙර ලෝක කුසලානය දිනා ගත් අතර 2007 සහ 2011 වසරවල අනුශූරතාව හිමි කරගෙන තිබේ.

මේ අතර, මෙම තරගාවලිය කුමාර් සංගක්කාර සහ මහේල ජයවර්ධන සහභාගි වන අවසන් ලෝක කුසලාන ක්‍රිකට් තරගාවලිය වේ.

ඒ අනුව, මෙවර ලෝක ක්‍රිකට් කිරුළ දිනා ගැනීම සඳහා හෙට තරගය අනිවාර්යයෙන් ජය ගැනීමට ශ්‍රී ලංකා කණ්ඩායමට සිදුවේ.

මේ වන විට අවසන් ජයග්‍රාහී කණ්ඩායම් 8 අතරට සුදුසුකම් ලබා සිටින ශ්‍රී ලංකා ක්‍රිකට් කණ්ඩායමට ජනාධිපති මෛත්‍රීපාල සිරිසේන මහතා සිය උණුසුම් සුබ පැතුම් පිරිනැමීය.
ලෝක කුසලාන ක්‍රිකට් තරගාවලියේ අර්ධ අවසන් පූර්ව වටයේ කණ්ඩායම් අට ඊයේ තීරණය විය.

ඒ ඊයේ මූලික වටය යටතේ අයර්ලන්තය හමුවේ පකිස්ථානය ත්, එක්සත් අරාබි එමීර් රාජ්‍ය කණ්ඩායම හමුවේ  බටහිර ඉන්දීය කොදෙව් කණ්ඩායමත් ජය ගැනීමත් සමග යි.

තරගාවලියේ මූලික වටය අවසන් කරමින් අද අලුයම ආරම්භ වූ තරගයෙන් එක්සත් අරාබි එමීර් කණ්ඩායම පරදවා කොදවේ කණ්ඩායම කඩුලු 6ක පහසු ජයක් වාර්තා කළේ ය.

මේ අතර පකිස්තානය, අයර්ලන්තය පරදවා අද ජය ගත්තේ කඩුලු 3කිනි.

ඒ අනුව පකිස්තානය ‘බී’ කාණ්ඩයෙ තුන්වැනි ස්ථානය තහවුරු කරගත් අතර බටහිර ඉන්දිය කොදෙව් කණ්ඩායමට දළ ලකුණු වේගය අනුව අයර්ලන්තය අභිබවා සිව්වැනි ස්ථානය තහවුරු කර ගත්තේ ය.

තරගාවලියේ අර්ධ අවසන් පූර්ව වටය ආරම්භ කරමින් ලබන බදාදා ශ්‍රී ලංකාව, දකුණු අප්‍රිකාවට එරෙහිව ඔස්ට්‍රේලියාවේ සිඩ්නිහිදී තරග වැදීමට නියමිත ය.

දෙවැනි තරගයේදී ඉන්දියවට එරෙහිව බංග්ලාදේශය ඔස්ට්‍රේලියාවේ මෙල්බර්න් හීදී තරගවදින අතර ඔස්ට්‍රේලියාව පකිස්තාන කණ්ඩායමට එරෙහිව ඔස්ට්‍රේලියාවේ ඇඩිලේඩ්හිදී තරග වැදීමට නියමිතව ඇත.

‘ඒ’ කාණ්ඩයෙන් අපරාජිතව පෙරමුණ ගත් නවසීලන්තය සිව්වැනි අර්ධ අවසන් පූර්ව තරගයේදී ක්‍රීඩා කරන්නේ බටහිර ඉන්දිය කොදෙව් කණ්ඩායම සමගයි.

දිනයේ දෙවැනි තරගය අයර්ලන්තය හා පකිස්තානය අතර ඔස්ට්‍රේලියාවේ අඩිලේඩ් හීදී පැවැත්විණ.

එහිදී පළමුවෙන් පන්දුවට පහරදුන් අයර්ලන්ත කණ්ඩායම නියමිත පන්දුවාර 50 තුළ සියලු දෙනාම දැවී රැස්කළ ලකුණු සංඛ්‍යාව 237කි.

ඔවුන් වෙනුවෙන් නායක විලියම් පෝට්ෆීල්ඩ් ලකුණු 107ක් රැස්කළේ ය.

පිළිතුරු පකිස්තාන ඉනිමේ පළමු කඩුල්ලට අහමඩ් ශෙසාඩ් හා ශෆ්රාස් අහමඩ් ලකුණු 120ක සබඳතාවක් ගොඩනැගූහ.

අහමඩ් ශෙසාඩ් ලකුණු 63 ක් ලබා ගැනීමට සමත් විය.

පකිස්තාන නායක මිශ්බාහ් උල් හක් තම පාදය කඩුල්ලේ දැවටීම හේතුවෙන් දැවී ගියේ ය.

ශෆ්රාස් අහමඩ් එක්දින දිවියේ මංගල ශතකය අද වාර්තා කරමින් නොදැවී ලබා සිටි ලකුණු සංඛ්‍යාව ලකුණු 101 කි.

තරගය අවසන් වීමට පන්දු 23ක් තිබියදී ඔවුන් කඩුලු 3ක් පමණක් දැවී නියමිත ඉලක්කය පසුකරමින් අර්ධ අවසන් පූර්ව වටයට සුදුසුකම් ලබා ගත්හ.

ඒ අනුව බී කාණ්ඩයෙන් අර්ධ අවසන් පූර්ව වටයට සුදුසුකම් ලබා ඇත්තේ පිළිවෙලින් ඉන්දියාව, දකුණු අප්‍රිකාව, පකිස්තානය හා බටහිර ඉන්දිය කොදෙව් කණ්ඩායම් ය.

ලෝක කුසලාන ක්‍රිකට් තරගාවලියේ එක්සත් අරාබි එමීර් කණ්ඩායම සමග පැවති තරගයෙන් බටහිර ඉන්දීය කොදෙව් කණ්ඩායමට කඩුලු 6ක පහසු ජයක් හිමිවිය.

නේපියර් හිදී පැවති තරගයේ කාසියේ වාසිය හිමි කරගත් කොදෙව් කණ්ඩායම ප්‍රථමයෙන් පන්දු යැවීමට තීරණය කළේය.

ඒ අනුව ප්‍රථමයෙන් පන්දුවට පහර දුන් එක්සත් අරාබි එමීර් කණ්ඩායමට පන්දුවාර 47යි පන්දු 4කදී සියලු ක්‍රීඩකයින් දැවී ලබාගත හැකි වූයේ ලකුණු 175ක් පමණි.

නසීර් අසිස් ලකුණු 60ක් ලබාගත් අතර අම්ජඩ් ජාවේඩ් ලකුණු 56ක් ලබා ගත්තේය.

ජේසන් හෝල්ඩර් ලකුණු 27කට කඩුලු 4ක් දවා ගැනීමට සමත් විය.

පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායම පන්දුවාර 30යි පන්දු 3ක් අවසානයේදී කඩුලු 4ක් දැවී ජයග්‍රාහී ඉලක්කය පසු කිරිමට සමත් විය.

ජොන්සන් චාර්ල්ස් ලකුණු 55ක් ලබා ගත්තේය.

ජොනතන් කාර්ටර් නොදැවී ලකුණු 50ක් ලබා ගැනිමට සමත් විය.

ලෝක කුසලාන ක්‍රිකට් තරගාවලියේ ස්කොට්ලන්තය සමග පැවති තරගයෙන් ඔස්ට්‍රේලියාවට කඩුලු 7ක පහසු ජයක් හිමිවිය.

ඒ අනුව ඔස්ට්‍රේලියාව A කාණ්ඩයේ දෙවන ස්ථානය දක්වා ඉදිරියට පැමිණියේය.

ශ්‍රී ලංකාවට හිමිව තිබෙන්නේ 3වන ස්ථානයයි.

A කාණ්ඩයේ ලකුණු සටහන මෙසේය.
හොබාර්ට් හිදී පැවති තරගයේ කාසියේ වාසිය හිමි කරගත් ඔස්ට්‍රේලියාව ප්‍රථමයෙන් පන්දු රැකිමට තීරණය කළේය.

ඒ අනුව පළමුවෙන් පන්දුවට පහර දුන් ස්කොට්ලන්තයේ සියලු ක්‍රීඩකයින් පන්දුවාර 25යි පන්දු 4ක් අවසානයේදී ලකුණු 130කට දැවි ගියේය.

පිළිතුරු ඉනිම ක්‍රීඩා කළ ඔස්ට්‍රේලියාව පන්දුවාර 15යි පන්දු 2ක් අවසානයේදී කඩුලු 3ක් පමණක් දැවී තිබියදී ජයග්‍රාහී ඉලක්කය පසු කිරීමට සමත් විය.

වාර්ෂික ක්‍රිකට් තරග අතර ලොව දෙවැනි පැරණිතම තරගය ලෙස සැලකෙන රාජකීය – ශාන්ත තෝමස්  නිල් මහ සටන අද ජය පරාජයෙන් තොරව අවසන් විය.

කොළඹ, එස්.එස්.සී. පිටියේ පැවති තරගය, වර්ෂාව හේතුවෙන් නතර කරන විට දෙවැනි ඉනිම ක්‍රීඩා කරමින් සිටි රාජකීය ක්‍රීඩකයින් එක් කඩුල්ලක් දැවී ලකුණු 19 ක් රැස් කර ගෙන සිටියේය.

136 වැනි නිල් මහ සටනේ තුන් වැනි දිනය වු අද පළමු ඉනිම ක්‍රීඩා කළ ශාන්ත තෝමස් කණ්ඩායම පළමු ඉනිමට කඩුලු 7 ක් දැවී ලකුණු 270 ක් රැස් කර ගෙන සිටියදී ඉනිම අත්හිටුවීමට තීරණය කළේය.

ඉනිමේ වැඩිම ලකුණු ලාභියා වූ රවිඳු කොඩිතුවක්කු ලකුණු 95 කට දැවී ගියේය.

නිපුන් ගමගේ ලකුණු 48 ක් ලබා ගත්තේය.

ඒ, පළමු ඉනිමේදී රාජකීය කණ්ඩායම රැස් කළ ලකුණු 199 ට පිළිතුරු වශයෙනි.

ඒ, අනුව ශාන්ත තෝමස් කණ්ඩායම පළමු ඉනිමේ ජය හිමි කර ගැනිමට සමත් විය.

සිය දෙවැනි ඉනිම සඳහා පිටියට පිවිසි රාජකීය කණ්ඩයමේ පළමු කඩුල්ල ලෙස හසිත් සමරසිංහ ලකුණු නොලබා දැවී ගියේය.

තරගයේ 8 වැනි පන්දුවාරයේදී වර්ෂාව හේතුවෙන් තරගය නතර කරනු ලැබිණි.

රාජකීය – ශාන්ත තෝමස් නිල් මහා සටන කොළඹ එස්.එස්.සී පිටියේදී දෙවන දිනට ත් අද පැවැත් විණි.

වර්ෂාව හේතුවෙන් අද තරගය නතර කරන විට පළමු ඉනිම ක්‍රීඩා කරමින් සිටි ශාන්ත තෝමස් කණ්ඩායම පන්දුවාර 66 යි පන්දු 3 ක් අවසානයේ එක් කඩුල්ලක් දැවී රැස් කර ගෙන සිටි ලකුණු සංඛ්‍යාව 182 කි.

136 වන නිල් මහා සටනේ දෙවන දිනය අද ආරම්භ කරන විට පළමු ඉනිම ක්‍රීඩා කරමින් සිටි ශාන්ත තෝමස් කණ්ඩායම කිසිවෙකු නොදැවී ලකුණු 50 ක් රැස් කර ගෙන සිටියේ ය.

අද දිනයේ පළමු කඩුල්ල ලෙස යොහාන් මෙන්ඩිස් දැවී ගියේ ලකුණු 51 කට ය.

තරගයේ 66 වන පන්දුවාරයේදී වර්ෂාව හේතුවෙන් තරගය නරත කිරීමට සිදු විය.

නොදැවී කඩුල්ලේ රැඳී සිටින රවිඳු කොඩිතුවක්කු ලකුණු 88 ක් සහ නිපුන් ගමගේ ලකුණු 26 ක් රැස් කර ගෙන සිටියේ ය.

තරගයේ පළමු ඉනිම ක්‍රීඩා කළ රාජකීය විද්‍යාලයේ සියලු ක්‍රීඩකයෝ ලකුණු 199 කට දැවී ගියහ.

වාර්ෂික ක්‍රිකට් තරග අතර ලොව දෙවැනි පැරණිතම තරගය ලෙස  සැළකෙන රාජකීය – ශාන්ත තෝමස්  නිල් මහ සටන කොළඹ එස්.එස්.සී පිටියේදී අද ආරම්භ විය.

තරගයේ පළමුවෙන් පන්දුවට පහරදුන් රාජකීයයන් රැස් කළ ලකුණු 199ට පිළිතුරු ලෙස අද දිනය අවසන් වන විට ශාන්ත තෝමස් කණ්ඩායම කිසිවෙකු නොදැවී රැස් කරගෙන සිටි ලකුණු සංඛ්‍යාව 50කි.
136 වැනි නිල් මහ සටනට රාජකීය කණ්ඩායම මෙහෙයවන්නේ හරිත් සමරසිංහයි.

හෙලකමල් නානායක්කාර, ශාන්ත තෝමස් කණ්ඩායමට‍ නායකත්වය ලබා දෙයි.

කාසියේ වාසිය හිමි කරගෙන පළමුවෙන් පන්දුවට පහර දුන් රාජකීය කණ්ඩායමේ පළමු කඩුලු 4 බිඳ වැටුණේ ලකුණු 77කදීයි.

චාමික කරුණාරත්න ලකුණු 57ක් රැස් කළේය.

4 පහර 8ක් සහ 6 පහර 2ක් ඊට ඇතුළත්.

සචිත්‍ර ජයතිලක පන්දුවාර 17කදී ලකුණු 27කට කඩුලු 3ක් දවා ගත්තේය.

පන්දුවාර 74යි පන්දු 5ක් අවසානයේ රාජකීයයන් පළමු ඉනිමට සියලු දෙනා දැවී රැස්  ලකුණු සංඛ්‍යාව 199කි.

සිය පළමු ඉනිම සඳහා පිටියට පිවිසි ශාන්ත තෝමස් ආරම්භක පිතිකරුවන් වන යොහාන් මෙන්ඩිස් සහ රවිඳු කොඩිතුවක්කු ලකුණු 50ක නොබිඳුනු සබදතාවක් ගොඩනැගුවේය.

අතිශය විශිෂ්ට දක්ෂතා අතර සිටින කුමාර් සංගක්කාරට එක්දින තරගවලින් සමු නොගන්නා ලෙසට ඉල්ලීම් රැසක් සමාජ ජාල වෙබ් අඩවි හරහා පළ වී තිබේ.

ඔවුන් ආයාචනය කර ඇත්තේ, එක්දින ක්‍රිකට් පිටියෙන් ඉවත් නොවන ලෙසට කුමාර් සංගක්කාරගෙන් ඉල්ලා සිටින බව ය.

එවැනි ඉල්ලීමක් කර ඇති සුවිශේෂී පුද්ගලයෙකු වන්නේ, ශ්‍රී ලංකා නායක ඇන්ජලෝ මැතිව්ස් ය.

ඔහු පවසා ඇත්තේ, ක්‍රිකට් පිටියෙන් සමු නොගන්නා ලෙස සංගක්කාරගෙන් දණ නමා ආයාචනා කරන බව ය.

මේ අතර, ජාත්‍යන්තර ක්‍රිකට් විස්තර විචාරකයෙකු වන හර්ෂා බෝග්ලේ ද සංගක්කාර පිළිබඳව tweet පණිවුඩයක් පළ කර තිබේ.

මේ අතර, සුපිරි පිතිකරු සචින් ටෙන්ඩුල්කාර්, කුමාර් සංගක්කාර පිළිබඳව පළ කර ඇති tweet පණිවුඩය පහත දැක්වේ.

sachinසංගක්කාරට සමු නොගන්නා ලෙස සඳහන් කරමින් පළ කළ තව ත් tweet පණිවුඩ කිහිපයක් පහත දැක්වේ.

ලෝක කුසලාන ක්‍රිකට් තරගාවලියේ අතිවිශිෂ්ට දක්ෂතා ප්‍රකට කරමින් සිටින ශ්‍රී ලංකා සුපිරි ක්‍රීඩක කුමාර් සංගක්කාර පිළිබඳව ඔස්ට්‍රේලියානු බිග් බෑෂ් ලීග් (Big Bash League) කණ්ඩායම්වල දැඩි ඉල්ලුමක් නිර්මාණය වී තිබේ.

ඔස්ට්‍රේලියානු බිග් බෑෂ් ලීග් පන්දු වාර 20 ක්‍රිකට් තරගාවලියේ කළමනාකරු ඇන්තනි එව්රාඩ් පවසන්නේ, සෑම කණ්ඩායමක ම කළමනාකරුවන් කුමාර් සංගක්කාර මිල දී ගැනීම සඳහා කැමැත්තෙන් පසුවන බව ය.

ලෝක කුසලාන තරගාවලියෙන් පසු එක්දින තරගවලින් ද ලබන අගෝස්තු මාසයේදී ටෙස්ට් පිටියෙන් ද සමු ගැනීමෙන් පසුව කුමාර් සංගක්කාරට නිදහස් ක්‍රීඩකයෙකු ලෙස ක්‍රීඩා කිරීමේ වැඩි හැකියාවක් පවතින බව ඔහු පැවසීය.

ඇන්තනි එව්රාඩ් සඳහන් කර ඇත්තේ, සංගක්කාර විශිෂ්ට ක්‍රීඩකයෙකු ‍මෙන් ම ශ්‍රේෂ්ඨ පුද්ගලයෙකු ද වන බව ය.

කුමාර් සංගක්කාර මෙවර ලෝක කුසලාන තරගාවලියේ වැඩි ම ලකුණු ලාභියා බවට පත් වෙමින් අඛණ්ඩව ශතක 4ක් රැස් කරමින් ලෝක වාර්තාවක් ද පිහිටුවා තිබේ.

ලෝක කුසලාන ක්‍රිකට් තරගාවලි ඉතිහාසයේ වැඩි ම කඩුලු ගණනකට දායක වූ කඩුලු රකින්නා බවට ශ්‍රී ලංකා කණ්ඩායමේ පන්දු රකින්නා වන කුමාර් සංගක්කාර අද සමත් විය.

ඒ, ඔස්ට්‍රේලියාවේ ඇඩම් ගිල්ක්‍රිස්ට් අභිබවා යමිනි.

අද සිය 36 වන ලෝක කුසලාන එක්දින ක්‍රිකට් තරගයට සහභාගි වූ කුමාර් සංගක්කාර කඩුලු 54ක් දවා ගැනීම සඳහා දායක වී තිබේ.

ඒ, උඩ පන්දු 41ක් රැක ගනිමින් සහ ස්ටම්ප් (Stump) කිරීම් 13කට දායක වෙමිනි.

ලෝක කුසලාන ක්‍රිකට් තරගාවලියක අර්ධ අවසන් පූර්ව වටයට පිවිසීමට පළමු වරට බංග්ලාදේශය පෙරේදා සමත් විය.

එම ජයග්‍රහණය ත් සමග එරට ක්‍රීඩා ලෝලීන් විවිධ ආකාරයෙන් සතුට සැමරූ අතර බංග්ලාදේශ නිළියක් ක්‍රිකට් කණ්ඩායමට සිය ගෞරවය දැක්වීම සඳහා සුවිශේෂී කැප කිරීමක් කර තිබේ.

ඒ බංග්ලාදේශ කණ්ඩායමේ ප්‍රධාන පෙළේ වේගපන්දු යවන්නෙකු වන රුබෙල් හොසේන්ට එරෙහිව අධිකරණයේ ගොනු කර තිබූ ස්ත්‍රී දූෂණ චෝදනාවක් ඉල්ලා අස්කර ගනිමිනි.

19 හැවිරිදි නස්මින් හැපි නමැති අදාළ නිළිය එරට අධිකරණයක ගොනු කළ නඩුවකින් චෝදනා කර තිබුණේ, තමන් සමග විවාහ වන බවට පොරොන්දු වෙමින් රුබෙල් හොසේන් තමන් ව දූෂණය කළ බවයි.

ඉන් පසු ඔහු තමන් සමග පැවති ප්‍රේම සම්බන්ධතාව අත්හැර දැමූ බවට ඇය චෝදනා කර තිබිණ.

කෙසේ වෙතත් ඇය අද අධිකරණයට දන්වා ඇත්තේ, එංගලන්තයට එරෙහිව බංග්ලාදේශය ලත් ජයග්‍රහණයට සිය පැරණි පෙම්වතා දැක්වූ සුවිශේෂී දායකත්වය සැලකිල්ලට ගෙන ඊට ගරු කිරීමක් සඳහා ඔහුට සමාව දීමට තීරණය කළ බව ය.

තමන් සිය චෝදනා ඉල්ලා අස් කර ගැනීමෙන් පසුව රුබෙල් හොසේන්ට එරෙහිව නීතිමය ක්‍රියා මාර්ගයක් ගැනීමට අවශ්‍යතාවක් ඇති නොවන බව ඇය සඳහන් කළා ය.

ඇය ගොනු කළ නඩුව හේතුවෙන් අත්අඩංගුවට ගෙන සිටි රුබෙල් හොසේන්ට මෙවර ලෝක කුසලාන ක්‍රිකට් තරගාවලියේදී බංග්ලාදේශය නියෝජනය කිරීමට තිබූ අවස්ථාව අනපේක්ෂිත තත්ත්වයක පැවතිණි.

කෙසේ වෙතත් ඔහු කණ්ඩායමේ සිටීම ජාතික වැදගත්කමක් ලෙස සැලකූ එරට අධිකරණය විශේෂ ඇප මත තරගාවලියට සහභාගී වීම සඳහා රුබෙල් හොසේන්ට අවස්ථාව ලබා දී තිබිණි.

මෙම තරගාවලිය පුරා විශිෂ්ට දක්ෂතා දැක්වූ රුබෙල් හොසේන් එංගලන්තයට එරෙහිව කඩුලු 4ක් බිඳ හෙළීමට සමත් විය.

ලෝක කුසලාන ක්‍රිකට් තරගාවලියේ ස්කොට්ලන්තය සමග පැවැත්වෙන එක්දින තරගයේ පළමුවෙන් පන්දුවට පහර දුන් ශ්‍රී ලංකා කණ්ඩායම නියමිත පන්දු වාර 50 තුළදී කඩුලු 9කට ලකුණු 363ක් රැස් කළේ ය.

එහිදී, අඛණ්ඩව 4 වන ශතකය ද වාර්තා කළ කුමාර් සංගක්කාර ලකුණු 124ක් රැස් කළේ, පන්දු 95කදී ය.

තිලකරත්න ඩිල්ෂාන් පන්දු 99කදී ලකුණු 104ක් රැස් කළේ ය.

නායක ඇන්ජලෝ මැතිව්ස් පන්දු 21කදී ලකුණු 51ක් රැස් කරමින් ලෝක කුසලාන තරගාවලියක දෙවන වේගවත් ම අර්ධ ශතකය වාර්තා කළේ ය.

සිය දෙවන එක්දින තරගයට සහභාගි වෙමින් ජාත්‍යන්තර එක්දින තරගයක පළමු වරට පන්දුවට පහර දුන් දුෂ්මන්ත චමීර පන්දු 9කට මුහුණ දෙමින් නොදැවී ලකුණු 12ක් රැස් කිරීමට සමත් විය.

එක්දින ක්‍රිකට් ඉතිහාසයේ අඛණ්ඩව ශතක 4ක් රැස් කළ පළමු පිතිකරු බවට ශ්‍රී ලංකා සුපිරි පිතිකරු කුමාර් සංගක්කාර අද පත් විය.

ඒ, ස්කොට්ලන්තයට එරෙහිව පැවැත්වෙන එක්දින තරගයේදී ශතකයක් රැස් කරමිනි.

මීට පෙර එක්දින තරගවලදී අඛණ්ඩව ශතක 3 බැගින් රැස් කළ ක්‍රීඩකයින් 7 දෙනෙක් වූහ.

ඒ, සහීර් අබ්බාස් (පකිස්ථානය), සයීඩ් අන්වර් (පකිස්ථානය), හර්ෂල් ගිබ්ස් (දකුණු අප්‍රිකාව), ඒබී ඩිවිලියර්ස් (දකුණු අප්‍රිකාව), ක්වින්ටන් ඩි කොක් (දකුණු අප්‍රිකාව), බ්‍රෙන්ඩන් මැකලම් (නවසීලන්තය), කුමාර් සංගක්කාර (ශ්‍රී ලංකාව) යන ක්‍රීඩකයින් ය.

ඔහු මෙවර ලෝක කුසලාන තරගාවලියේදී ශ්‍රී ලංකා කණ්ඩායම මෙතෙක් සහභාගි වූ තරග 6න් 4කදී ම ශතක වාර්තා කළේ ය.

ඒ, බංග්ලාදේශය, එංගලන්තය, ඔස්ට්‍රේලියාව සහ ස්කොට්ලන්තයට එරෙහිව ය.

බංග්ලාදේශයට එරෙහිව – 105 නොදැවී
එංගලන්තයට එරෙහිව – 117 නොදැවී
ඔස්ට්‍රේලියාවට එරෙහිව – 104

ඒ අනුව, ලෝක කුසලාන තරගාවලියකදී අඛණ්ඩව ශතක 4ක් රැස් කළ පිතිකරු ලෙස ද කුමාර් සංගක්කාර අද පත් විය.

කුමාර් සංගක්කාර මේ වන විට මෙවර ලෝක කුසලාන තරගාවලියේ වැඩි ම ලකුණු ලාභියා ලෙස පෙරමුණ ගෙන සිටී.

Facebook භාවිත කරන්නන් අතර වැඩි ම කැමැත්තක් දිනාගෙන ඇති ශ්‍රී ලාංකිකයා වන්නේ, බොලිවුඩ් නිළි ජැක්ලින් ෆර්නැන්ඩස් ය.

ඇයගේ නිල වෙබ් පිටුවෙහි ඇති Facebook likes සංඛ්‍යාව 13036781කි.

දෙවන ස්ථානයේ පසුවන සුපිරි ක්‍රිකට් ක්‍රීඩක කුමාර් සංගක්කාර සතු Facebook likes සංඛ්‍යාව 3246718කි.

තුන් වන ස්ථානය ශ්‍රී ලංකා ක්‍රිකට් ආයතනයට හිමිව ඇති අතර එම Facebook පිටුවෙහි likes සංඛ්‍යාව 1587073කි.

ලෝක කුසලාන ක්‍රිකට් තරගාවලි ඉතිහාසයේ අඛණ්ඩව ශතක 3ක් රැස් කළ පළමු පිතිකරු බවට ශ්‍රී ලංකා සුපිරි පිතිකරු කුමාර් සංගක්කාර පත් වී හමාර ය.

ඒ, පසුගිය ඉරිදා ප්‍රබල ඔස්ට්‍රේලියානුවන්ට එරෙහිව රැස් කළ ශතකය ත් සමග යි.

ඔහු ඊට පෙර බංග්ලාදේශයට සහ එංගලන්තයට එරෙහිව ද ශතක දෙකක් රැස් කර සිටියේ ය.

බංග්ලාදේශයට එරෙහිව – 105 නොදැවී
එංගලන්තයට එරෙහිව – 117 නොදැවී
ඔස්ට්‍රේලියාවට එරෙහිව – 104

ඔහු මේ වන විට මෙවර ලෝක කුසලාන තරගාවලියේ වැඩි ම ලකුණු ලාභියා ලෙස පෙරමුණ ගෙන සිටී.

ඔහු තරග 5කදී මේ වන විට රැස් කර ඇති ලකුණු සංඛ්‍යාව 372කි.

සංගක්කාරගේ ලකුණු රැස් කිරීමේ සාමාන්‍යය 124.00ක් වන අතර මෙවර තරගාවලියේදී මෙතෙක් වාර්තා වූ හොඳ ම ලකුණු සාමාන්‍යය මෙය වේ.

ලොව මෙතෙක් බිහිවූ හොඳ ම පන්දු යවන්නා ලෙස පිළිගැනෙන මුත්තයියා මුරලිදරන් පවසන්නේ, මේ වන විට ලොව හොඳ ම එක්දින පිතිකරුවා කුමාර් සංගක්කාර බව ය.

විරාට් කෝලි, ඒබී ඩිවිලියර්ස්, ග්ලෙන් මැක්ස්වෙල් ආදී පිතිකරුවන් කිහිප දෙනෙකු මෙවර තරගාවලියේදී දක්ෂතා දැක්වුව ද ලොව සියලු විශිෂ්ට කණ්ඩායම් හමුවේ භයානක ම පිතිකරුවා කුමාර් සංගක්කාර බව අවිවාදයෙන් පිළිගත යුතු බව මුරලිගේ අදහස යි.

ආර්ජන්ටිනා ගුවන් අනතුරින් මිය ගිය පිරිස අතර ප්‍රංශ ජාතික ඔලිම්පික් ශූරියන් දෙදෙනෙකු සහ ඔලිම්පික් ශූරයෙකු ද සිටින බව ප්‍රංශ බලධාරීන් හතවුරු කර තිබේ.

එලෙස මිය ගොස් ඇත්තේ, ඔරු පැදීමේ ඔලිම්පික් ශූරියක වන Florence Arthaud, ඔලිම්පික් පිහිනුම් ශූර Camille Muffat සහ ඔලිම්පික් බොක්සිං ශූර Alexis Vastine යන ක්‍රීඩකයින් ය.

කැමිලි 2012 ලන්ඩන් ඔලිම්පික් ක්‍රීඩා උළෙලේදී පදක්කම් තුනක් දිනා ගෙන තිබේ.

Alexis Vastine 2008 බීජිං ඔලිම්පික් ක්‍රීඩා උළෙලේදී ලෝකඩ පදක්කමක් දිනා ගත්තා ය.

අනතුර සිදුව ඇත්තේ, ආර්ජන්ටිනාවේ ලා රියාජා පළාතේ රූපවාහිනී වැඩසටහනක රූගත කිරීම් සිදු කරමින් සිටියදී ය.

අනතුර සිදු වන අවස්ථාවේ යානා දෙක පොළොව මට්ටමේ සිට අඩි 328ක් ඉහළ අහසේ පියාසර කරමින් තිබී ඇත.

අනතුරින් ක්‍රීඩකයින් තිදෙනා සහ ආර්ජන්ටිනා ජාතික ගුවන් නියමුවන් දෙදෙනා ද ඇතුළුව 10 දෙනෙක් ජීවිතක්ෂයට පත් වූහ.

ඔස්ට්‍රේලියාව සහ ශ්‍රී ලංකාව අතර ඊයේ පැවති තරගයෙන් ශ්‍රී ලංකාවට ලකුණු 64ක පරාජයක් හිමි වුව ද ශ්‍රී ලංකා ආරම්භක පිතිකරු තිලකරත්න ඩිල්ෂාන් ඔස්ට්‍රේලියානු සුපිරි වේග පන්දු යවන්නා වන මි‍ච‍ෙල් ජොන්සන්ට අමතක නොවන පාඩමක් ඉගැන්වීය.

ඒ, ශ්‍රී ලංකා ඉනිමේ 6 වන පන්දු වාරයේදී 4 පහර 6ක් එල්ල කරමිනි.

තිලකරත්න ඩිල්ෂාන් එම පන්දු වාරයේදී 4 පහර 6 එල්ල කළ ආකාරය මෙම වීඩියෝවෙන් දැක්වේ.

ලෝක කුසලාන ක්‍රිකට් තරගාවලියේ ශ්‍රී ලංකාවට එරෙහිව පැවති තරගයෙන් ලකුණු 64 ක ජයක් වාර්තා කිරිමට ඔස්ට්‍රේලියාව අද සමත් විය.

කුමර් සංගක්කාර අද වාර්තා අලුත් කරමින් ලෝක කුසලාන ක්‍රිකට් තරගාවලිය අඛණ්ඩව ශතක තුනක් වාර්තා කළ පළමු ක්‍රීඩකයා ලෙස වාර්තා අතරට එක් විය.

ඔස්ට්‍රේලියා‍වේ සිඩ්නිහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් ඔස්ට්‍රේලියා කණ්ඩායමේ ආරම්භ පිතිකරුවන් දෙදෙනා වන ඩේවිඩ් ‍වෝනර් හා ඒරන් ෆින්ච් ලකුණු 41 ක් තුළ දැවී ගියහ.

ස්ටිවන් ස්මිත් හා නායක මයිකල් ක්ලාක් එක්ව දෙවැනි කඩුල්ලට ගොඩනැගූ සබඳතාව ලකුණු 134කි.

පස්වැනි කඩුල්ල සඳහා ශේන් වොට්සටන් හා එක් වූ ග්ලේන් මැක්ස්වෙල් පන්දු 82 කදී ලකුණු 160 ක සබඳතාවක් ගොඩනැගූහ.

ග්ලේන් මැක්ස්වෙල් තම මංගල එක්දින ශතකය පන්දු 51 කින් අද වාර්තා කළේ, ලෝක කුසලාන ක්‍රිකට් තරගාවලි ඉතිහාසයේ දෙවැනි වේගවත් ම ශතකය ලෙස ය.

ඔහු පන්දු 53 කින් ලකුණු 102ක් රැස් කිරීමට සමත් විය.

ඔස්ට්‍රේලියාව නියමිත පන්දුවාර 50 තුළ කඩුලු 9ක් දැවී රැස් කළ ලකුණු සංඛ්‍යාව 376කි.

පිළිතුරු ඉනිම ක්‍රිඩා කළ ශ්‍රී ලංකා ඉනිමේ දෙවැනි කඩුල්ලට ටී.එම්. ඩිල්ශාන් හා එක් වූ කුමාර් සංගක්කාර  ලකුණු 130 ක සබඳතාවක් ගොඩනැගූහ.

43 වැනි අර්ධ ශතකය වාර්තා කළ ටී. එම්. ඩිල්ශාන් ලකුණු 62ක් රැස් කළේ ය.

කුමාර් සංගක්කාර එක්දින ලකුණු 14,000 සීමාව පසු කළේ එවැනි දක්ෂතා වක් දැක් වූ ලොව දෙවැනි ක්‍රීඩකයා ලෙසිනි.

ලෝක කුසලාන ක්‍රිකට් තරගාවලි ඉතිහාසයේ අඛණ්ඩව ශතක තුනක් වාර්තා කළ පළමු ක්‍රීඩකයා ලෙස ද සංගක්කාර අද වාර්තා අතරට එක්‍ විය.

ඔහු පන්දු 107 තුළ ලකුණු 104 ක් රැස් කිරීමට සමත් විය.

නායක ඇන්ජලෝ මැතිව්ස් හා එක් වූ දිනේෂ් චන්දිමාල් පන්දු 24 කදී ලකුණු 52 ක් රැස් කළේ ය.

ලෝක කුසලාන ක්‍රිකට් තරගාවලියක පළමු ඉනිම ක්‍රීඩා කළ චන්දිමාල් පන්දු 22කදී අර්ධ ශතකය වාර්තා කළේ ය.

විශිෂ්ට ලෙස පන්දුවට පහර දෙමින් සිටියදී පාදයේ මස්පිඩු ආබාධයකට ලක්ව අවසනාවන්ත ලෙස පිටියෙන් ඉවත් වූ ඔහුට නැවත පන්දුවට පහරදීමේ අවස්ථාව හිමි නොවී ය.

ශ්‍රී ලංකා ඉනිමේ අවසන් කඩුලු 5 ලකුණු 29ක්  තුළ බිඳ වැටුණු අතර ශ්‍රී ලංකා කණ්ඩායමට පන්දුවාර 46යි පන්දු 2ක් අවසානයේ සියලු දෙනා දැවී රැස් කළ හැකි වූයේ ලකුණු 312 ක් පමණි.

ශ්‍රී ලංකාවේ කුමාර් සංගක්කාර එක්දින ලකුණු 14,000 සීමාව පසු කළ ලොව දෙවන පිතිකරු බවට පත් විය.

ඒ ලෝක කුසලාන ක්‍රිකට් තරගාවලියේ ඔස්ට්‍රේලියාව සමග දැන් පැවැත්වෙන තරගාවලියේදී ය.

සංගක්කාර දැනට ක්‍රීඩා කර ඇති එක්දින තරග ගණන 402කි.

ඉන්දියාවේ සචින් තෙන්ඩුල්කාර් ලකුණු 14,000 සීමාව පසු කළ ලොව පළමු ක්‍රීඩකයා වේ.

ලෝක කුසලාන ක්‍රිකට් තරගාවලියේ අපරාජිත බව තව දුරට ත් රැක ගැනීමට නවසීලන්තය අද සමත් විය.

ඒ, ඇෆ්ගනිස්ථානය සමග පැවති තරගයෙන් කඩුලු 6ක පහසු ජයක් වාර්තා කිරීමත් සමගිනි.

ඒ අනුව නවසීලන්තය සහභාගි වූ තරග 5ම ජයගෙන සිටී.

නේපියර් හිදී පැවති තරගයේ කාසියේ වාසිය හිමි කරගත් ඇෆ්ගනිස්ථානය ප්‍රථමයෙන් පන්දුවට පහරදිමට තිරණය කළේය.

ඒ අනුව ඔවුන්ට පන්දුවාර 47යි පන්දු 4කදී සියලු ක්‍රීඩකයින් දැවී ලබාගත හැකි වූයේ ලකුණු 186ක් පමණි.

ෂමියුල්ලා ෂන්වාරි ලකුණු 54ක් ලබා ගත්තේය.

ඩැනියෙල් විටෝරි ලකුණු 18කට කඩුලු 4ක් දවා ගැනීමට සමත් විය.

පිළිතුරු ඉනිම ක්‍රීඩා කළ නවසීලන්තය පන්දුවාර 36යි පන්දු 1කදී කඩුලු 4ක් පමණක් දැවී තිබියදී ජයග්‍රාහී ඉලක්කය පසු කිරීමට සමත් විය.

මාර්ටින් ගප්ටිල් ලකුණු 57ක් ලබා ගත්තේය.

ලෝක කුසලාන ක්‍රිකට් තරගාවලියේ ශ්‍රී ලංකාව සමග පැවැත්වෙන තරගයේ කාසියේ වාසිය හිමි කර ගැනීමට ඔස්ට්‍රේලියාව සමත් විය.

ඒ අනුව ඔස්ට්‍රේලියාව ප්‍රථමයෙන් පන්දුවට පහරදීමට තීරණය කළේය.

තරගය සිඩ්න් හිදී පැවැත්වේ.

පකිස්ථාන කණ්ඩායම, ලෝක කුසලාන ක්‍රිකට් තරගාවලියේ බී කාණ්ඩයේ ලකුණු සටහනේ තුන්වැනි ස්ථානය දක්වා ඉදිරියට 
පැමිණියේය.

ඒ,  දකුණු අප්‍රිකාව සමග අද පැවැති තරගය ඩක්වත් සහ ලුවිස් න්‍යායට අනුව ලකුණු 29කින් ජය ගනිමින් ය.

ලකුණු 232ක ඉලක්කයක් හඹාගිය දකුණු අප්‍රිකානු කණ්ඩායමට පන්දුවාර 33යි පන්දු 3ක් අවසානයේදී සියලු ක්‍රීඩකයින් දැවී ලබාගත හැකි වූයේ ලකුණු 202ක් පමණි.

දකුණු අප්‍රිකානු ජයග්‍රහණය වෙනුවෙන් හුදකලා සටනක නිරත වූ නායක ඒබී ඩිවිලියර්ස් පන්දු 58කදී ලකුණු 77ක් ලබා ගත්තේය.

ඊට හයේ පහර 5ක් සහ හතරේ පහර 7ක් ඇතුළත් විය.

නවසීලන්තයේ ඔක්ලන්ඩ් හිදී පැවැති  තරගයට වර්ෂාවෙන් බාධා එල්ල වීම හේතුවෙන් එක් ඉනිමක් පන්දුවාර 47 ක් බැගින් වූ තරගයක් ලෙස පැවැත්වීමට විනිසුරුවරුන් තීරණය කළේය.

නායකත්වයේ ඉනිමක් ක්‍රීඩා කළ මිස්බා උල්-හක් ලකුණු 56ක් ලබා ගත්තේය.

පකිස්ථාන කණ්ඩායමේ සියලු දෙනා පන්දුවාර 46යි පන්දු 4 කදී ලකුණු 222 කට දැවී ගියේය.

ඩක්වත් හා ලුවිස් න්‍යායට අනුව ලකුණු 232 ක ඉලක්කයක් දකුණු අප්‍රිකා කණ්ඩායමට හිමිවිය.

ඉන්දීය කණ්ඩායම විසින් බටහිර ඉන්දිය කොදෙව් කණ්ඩායම, කඩුලු 4 කින් පරාජය කරමින්, ලෝක කුසලාන ක්‍රිකට් තරගාවලියේ 
සිය අපරාජිත බව අද රැකගනු ලැබිණි.

ඒ අනුව ඉන්දීය කණ්ඩායම ලෝක කුසලාන තරගාවලියේදී ක්‍රීඩා කර තරග 4ම ජයගෙන සිටී.

පර්ත්හිදී පැවති එම තරගයේ කාසියේ වාසිය දිනා පළමුවෙන් පන්දුවට පහර දුන් කොදෙව් කණ්ඩායම පන්දුවාර 44 යි පන්දු 2 ක්

අවසානයේ සියලු දෙනා දැවී ලකුණු 182 ක් රැස් කළේය.

පන්දුවාර 25 තුළ කොදෙව් ඉනිමේ කඩුලු 7 ක් ලකුණු 85 ක් තුළ දැවී ගියේය.

9 වැනි පිතිකරුවා ලෙස පිටියට පිවිසි නායක ජේසන් හෝලඩර් ලකුණු 57 ක් රැස් කළේය.

මෙහොමඩ් සමී පන්දුවාර 8 කදී ලකුණු 35 කට කඩුලු තුනක් දවා ගත් අතර උමේෂ් යාදේව් හා රවින්ද්‍ර ජඩේජා අතර කඩුලු 2 බැගින්
බෙදී ගියේය.

පිළිතුරු ඉනිම සඳහා පිටියට පිවිසියේ ඉන්දිය කණ්ඩායමේ පළමු කඩුලු 3 ලකුණු 63 කදී දැවී ගියේය.

රෝහිත් ශර්මා ලකුණු 7 කට දැවී ගිය අතර විරාත් කෝලී ලකුණු 33ක් ලබා ගත්තේය.

පන්දුවාර 39යි පන්දු 1ක් අවසානයේදී කඩුලු 6ක් දැවී තිබියදී ජයග්‍රාහී ඉලක්කය පසු කිරීමට ඉන්දීය ක්‍රීඩකයෝ සමත් වූහ.

කුසල් ජනිත් පෙරේරා, අතිරේක ක්‍රිඩකයෙකු ලෙස ශ්‍රී ලංකා ක්‍රිකට් කණ්ඩායමට කැඳවූ බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් පවසයි.

ඒ, පුහුණුවීම්වලදී අද ආබාධයකට ලක් වූ දිමුත් කරුණාරත්න වෙනුවටයි.

මෙවර ලෝක කුසලාන ක්‍රිකට් තරගාවලියේ මෙතෙක් වැඩි ම ලකුණු රැස් කර පෙරමුණේ පසුවූ කුමාර් සංගක්කාර දෙවන ස්ථානයට ඇද දැමීමට එක්සත් අරාබි එමීර් රාජ්‍යයේ ෂයිමන් අන්වර් අද සමත් විය.

ඒ, අද දිනයේ ඔහු රැස් කළ ලකුණු 62 ත් සමග ය.

එම ලකුණු සංඛ්‍යාව ත් සමග ඔහු තරග 4කදී ලකුණු 270ක් රැස් කර සිටී.

දෙවන ස්ථානයේ පසු වන කුමාර් සංගක්කාර ලකුණු 268ක් රැස් කර තිබේ.
ලෝක කුසලාන ක්‍රිකට් තරගාවලියේ පකිස්ථානය සහ එක්සත් අරාබි එමීර් රාජ්‍යය අතර අද පැවති තරගයේදී පකිස්ථාන කණ්ඩායම කඩුලු 6ක් දැවී ලකුණු 339ක් රැස් කළේ ය.

ඊට අමතරව, වාර්තාවක් ද පිහිටුවමින් ෂහිඩ් අෆ්රිඩි එක්දින ලකුණු 8000 සීමාව පසු කළේ ය.

අද තරගයේ වැඩි වාසි පකිස්ථානය පැත්තෙහි පැවතිය ද තරගය වෙනත් රටවල් දෙකක් අතර පැවතිය ද ශ්‍රී ලාංකිකයෙකු අද දිනයේ සුවිශේෂී අවධානයකට ලක් වීම ශ්‍රී ලාංකිකයින්ගේ ආඩම්බරයට කරුණක් විය.

පකිස්ථාන ඉනිමේ බිඳ වැටුණු කඩුලු 6න් 4ක් ම දවා ගනු ලැබුවේ, ශ්‍රී ලාංකිකයෙකු වන මංජුල ගුරුගේ විසිනි.

එක්සත් අරාබි එමීර් රාජ්‍යය නියෝජනය කරන මංජුල ගුරුගේ 1981 වසරේ පෙබරවාරි 14 වන දා උපත ලබා ඇත්තේ, අම්බලන්ගොඩදී ය.

ඔහු සිංහ ක්‍රීඩා සමාජය නියෝජනය කළ ක්‍රීඩකයෙකු වන අතර 2014 වසරේ පෙබරවාරි මාසයේ සිට එක්සත් අරාබි එමීර් රාජ්‍යය නියෝජනය කරයි.

දකුණු අප්‍රිකානු ක්‍රිකට් ක්‍රීඩක හෂීම් අම්ලා අද නව වාර්තාවක් පිහිටුවීය.

ඒ, ලෝක කුසලාන තරගාවලියේ අද අයර්ලන්තය සමග පැවති තරගයේදී ය.

ඒ අනුව, අඩු ම එක්දින තරග සංඛ්‍යාවකදී ශතක 20ක් රැස් කළ පිතිකරුවා බවට හෂීම් අම්ලා අද පත් විය.

ඔහු මෙම දක්ෂතාව දැක්වූයේ, එක්දින තරග 108කට සහභාගි වෙමිනි.

සිය 108 වන එක්දින ක්‍රිකට් තරගයට සහභාගි වූ හෂීම් අම්ලා එහිදී පන්දු 128කදී ලකුණු 159ක් රැස් කළේ ය.

මේ වන විට ඔහුගේ එක්දින ලකුණු රැස් කිරීමේ සාමාන්‍යය 57.05ක් වන අතර ලකුණු රැස් කිරීමේ වේගය 89.59කි.

අඩු ම එක්දින තරග සංඛ්‍යාවකදී ශතක 20ක් රැස් කළ පිතිකරුවන් 5 දෙනා පහත දැක්වේ.


ලෝක එක්දින ක්‍රිකට් ශ්‍රේණිගත කිරීම් අනුව තුන් ඉරියව් දක්ෂතා දැක්වූ ක්‍රීඩකයින් අතර පළමු ස්ථානය තිලකරත්න ඩිල්ෂාන්ට හිමිව තිබේ.

මීට පෙර පළමු ස්ථානයේ පසු වූයේ, බංග්ලාදේශ ක්‍රීඩක ෂකිබ් අල් හසන් ය.

මේ අතර, මෙවර එක්දින ක්‍රිකට් ලෝක කුසලාන තරගාවලියේ මෙතෙක් පැවති තරග අනුව වැඩි ම ලකුණු රැස් කළ ක්‍රීඩකයින්‍ 5 දෙනා අතර තිලකරත්න ඩිල්ෂාන් ලකුණු 229ක් සමගින් සිව් වන ස්ථානයේ පසුවේ.

මෙවර එක්දින ක්‍රිකට් ලෝක කුසලාන තරගාවලියේ මෙතෙක් පැවති තරග අනුව වැඩි ම ලකුණු රැස් කළ ක්‍රීඩකයින්‍ 5 දෙනා අතර ශ්‍රී ලංකා ක්‍රීඩකයින් තිදෙනෙක් ඇතුළත්ව සිටිති.

එම ලැයිස්තුවේ වැඩි ම ලකුණු ලාභියා වන කුමාර් සංගක්කාර තරග 4කදී රැස් කර සිටින ලකුණු සංඛ්‍යාව 268කි.

දෙවන ස්ථානයේ පසුවන බටහිර ඉන්දීය කොදෙව් ක්‍රීඩක ක්‍රිස් ගේල් ලකුණු 258ක් ලබා සිටී.

ශ්‍රී ලංකා ක්‍රීඩක ලහිරු තිරිමාන්න තුන් වන ස්ථානයේ පසු වන අතර ඔහු මේ වන විට රැස් කර සිටින ලකුණු සංඛ්‍යාව 256කි.

තිලකරත්න ඩිල්ෂාන් ලකුණු 229ක් සමගින් සිව් වන ස්ථානයේ පසුවේ.

පස් වන ස්ථානයේ පසු වන්නේ, ලකුණු 224ක් රැස් කර සිටින ඉන්දීය පිතිකරු ශිඛර් ධාවන් ය.

වැඩි ම ලකුණු රැස් කර සිටින පිතිකරුවන් 10 දෙනා මෙසේ ය:


අන්තර් ජාතික ක්‍රිකට් කවුන්සිලය ශ්‍රී ලංකා වේග පන්දු යවන ක්‍රීඩක සුරංග ලක්මාල්ට දඩ මුදලක් නියම කර තිබේ.

ඒ අද එංගලන්තය සමග පැවති තරගයේ පන්දු යැවීමේදී සිදු වූ වරදක් හේතුවෙනි.

සුරංග ලක්මාල් අදාළ වරද පිළිගැනීම හේතුවෙන් ඔහුට තරග ගාස්තුවෙන් 30%ක මුදලක් ගෙවීමට සිදු වනු ඇති.

එංගලන්ත ඉනිමේ අවස් පන්දුවාරයේදී සුරංග ලක්මාල් Beamer (ඉණට ඉහළින්) පන්දු දෙකක් යැවීම හේතුවෙන් විනිසුරු ඔහුට අවවාද කළේ ය.

ලෝක කුසලාන ක්‍රිකට් තරගාවලියේ  එංගලන්තය සමග අද පැවැති තරගයෙන් ශ්‍රී ලංකාව කඩුලු 9ක විශිෂ්ට ජයක් වාර්තා කළේය.

දඟ පන්දු යවන ක්‍රීඩක රංගන හේරත් සතියක කාලයක් සඳහා විවේක ගන්වා තිබේ.
කණ්ඩායම් කළමනාකාරු මයිකල් ද සොයිසා පැවසුවේ, අත තුවාල වීම හේතුවෙන් ඔහු එලෙස විවේක ගැන්වීමට තීරණය කළ බව ය.

එංගලන්තයට එරෙහි අද තරගයේ 49 වැනි පන්දුවාරය යවමින් සිටි රංගන හේරත් පන්දුව අතේ වැදීමෙන් අබාධයට ලක්ව පිටියෙන් ඉවත් වීමට සිදු විය.

ලෝක කුසලාන ක්‍රිකට් තරගාවලියේ පකිස්ථානය සහ සිම්බාබ්වේ අතර අද පැවති තරගය ජය ගැනීමට පකිස්ථාන කණ්ඩායම සමත් විය.

මෙය පකිස්ථාන කණ්ඩායම ලෝක කුසලාන ක්‍රිකට් තරගාවලියේ වාර්තා කළ පළමු ජයග්‍රයණයයි.

ලකුණු 236 ක ඉලක්කයක් හඹා ගිය සිම්බාබ්වේ කණ්ඩායම පන්දුවාර 49යි පන්දු 4 කදී සියලු දෙනා දැවී රැස් කළේ, ලකුණු 215ක් පමණි.

ඔස්ට්‍රේලියාවේ බිස්බේන් ක්‍රීඩාංගණයේදී පැවැත්වෙන තරගයේ පළමුවෙන් පන්දුවට පහරදුන් පකිස්ථාන කණ්ඩායම නියමිත පන්දුවාර 50 තුළ කඩුලු 7ක් දැවී ලකුණු 235ක් රැස් කිරීමට සමත් විය.

නායක මිශ්බාහ් උල් හක් ලකුණු 73ක් රැස් කළේ ය.

එක්දින දිවියේ ඉහළම ලකුණු සංඛ්‍යාව රැස් කළ වහබ් රියාස් නොදැවී ලකුණු 54ක් රැස් කිරීමට සමත් විය.

ටෙන්ඩායි චතාරා ලකුණු 35ට දවා ගත් කඩුලු සංඛ්‍යාව 3කි.

පිළිතුරු ඉනිම ක්‍රීඩා කිරීම සඳහා පිටියට පිවිසි සිම්බාබ්වේ කණ්ඩායමේ පළමු කඩුලු 3 ලකුණු 74ක් තුළ දවා ගැනීමට මොහොමඩ් ඉර්ෆාන් සමත් විය.

බ්‍රෙන්ඩන් ටේලර් ලකුණු 50ක් රැස් කළේ ය.

ලෝක කුසලාන ක්‍රිකට් තරගාවලියේ  එංගලන්තය සමග අද පැවැති තරගයෙන් ශ්‍රී ලංකාව කඩුලු 9ක විශිෂ්ට ජයක් වාර්තා කළේය.

එම තරගයේදී කුමාර් සංගක්කාර සහ ලහිරු තිරිමාන්න, ශ්‍රී ලංකා පිතිකරුවන් දෙදෙනෙකු එක්දින තරගයකදී දෙවැනි කඩුල්ලට ගොඩනැගූ ඉහළම ලකුණු සබඳතාව සඳහා වන වාර්තාව තමන් සතු කර ගත්තේය.

නවසීලන්තයේ වෙලින්ටන්හිදී පැවැති තරගයේ කාසියේ වාසිය හිමි කරගත් එංගලන්තය පළමුවෙන් පන්දුවට පහරදීමට තීරණය
කළේය.

මොයින් අලී සහ ඉයන් බෙල් අතර, එංගලන්ත පළමු කඩුල්ලේ සබඳතාව ලකුණු 62කි.

අලී, ලකුණු 15කට දැවී ගිය අතර, ගැරී බැලන්ස්ට රැස් කිරීමට හැකි වුණේ ලකුණු 6ක් පමණි.

34 වැනි එක්දින අර්ධ ශතකය අබියස සිටි ඉයන් බෙල් ලකුණු 49කට දැවී ගියේය.

එංගලන්ත පළමු කඩුලු 3 බිඳ වැටුණේ ලකුණු 101කදී ය.

නායක ඔයින් මෝගන් සහ ජෝ රූට්, සිව්වැනි කඩුල්ලට ලකුණු 60ක සබඳතාවක් ගොඩනැගුවේය.

ජෝ රූට් අද වාර්තා කළේ, සිව්වැනි එක්දින ශතකයයි.

පන්දු 108කදී 4 පහර 14ක් සහ 6 පහර 2ක් ද සහිතව ඔහු ලකුණු  121ක් රැස් කළේය.

තරගයේ 49 වැනි පන්දුවාරයේදී පන්දුවක් අතේ වැදීම හේතුවෙන් දඟ පන්දු යවන ක්‍රීඩක රංගන හේරත් ආබාධයකට ලක් වූ

අතර, ඉන් අනතුරුව ඔහු පන්දු රැකීමේ නිරත නොවීය.

මේ අතර, එංගලන්ත ඉනිමේ අවසන් පන්දුවාරය යැවීම සඳහා පන්දු යවන්නන් දෙදෙනෙකු යොදා ගැනීමට නායක ඇන්ජෙලෝ මැතිව්ස්ට සිදුවිය.

ඒ, එක් පන්දුවාරයක් තුළ අවස්ථා දෙකකදී විනිසුරු අවවාද ලැබූ සුරංග ලක්මාල්ට එහි අවසන් පන්දු දෙක යොමු කිරීමේ අවස්ථාව අහිමි වීම හේතුවෙනි.

තරගයේ අවසන් පන්දු දෙක යොමු කළේ, ටී.එම් ඩිල්ෂාන් විසිනි.

එංගලන්ත කණ්ඩායම පන්දුවාර 50 අවසානයේ කඩුලු 6කට ලකුණු 309ක් රැස් කළේය.

ශ්‍රී ලංකා පිළිතුරු ඉනිම ටී.එම් ඩිල්ෂාන් සහ ලහිරු තිරිමාන්න ආරම්භ කළේය.

ඔවුන් දෙදෙනා ශ්‍රී ලංකා පළමු කඩුල්ලට ලකුණු 100ක සබඳතාවක් ගොඩනැගුවේය.

පළමු කඩුල්ල ලෙස ඩිල්ෂාන් ලකුණු 44කට දැවී ගියේය.

25 වියැති ලහිරු තිරිමාන්න සිව්වැනි එක්දින ශතකය අද වාර්තා කළේ ය.

හතරේ පහර 13ක් සහ හයේ පහර 2ක් ද සමගින් නොදැවී ලකුණු  139ක් රැස් කළ තිරිමාන්න අද වාර්තා අතරට එක් වූයේ ලෝක කුසලාන තරගයකදී ශතකයක් රැස් කළ ලාබාලතම ශ්‍රී ලංකා ක්‍රීඩකයා ලෙසින් ය.

කුමාර් සංගක්කාර 23 වැනි එක්දින ශතකය අද වාර්තා කළේය.

පන්දු 86කින් හතරේ පහර 11ක් සහ හයේ පහර 2ක් ද සහිතව ඔහු නොදැවී රැස් කළ ලකුණු සංඛ්‍යාව 117කි.

ශ්‍රී ලංකාව ජයග්‍රහණය කරා රැගෙන ගිය තිරිමාන්න සහ  සංගක්කාර යුගලය දෙවැනි කඩුල්ලට ලකුණු 212ක නොබිඳුනු සබඳතාවක් ගොඩනැගුවේය.

පන්දුවාර 47යි පන්දු 2ක් අවසානයේ එක් කඩුල්ලක් පමණක් දැවී ශ්‍රී ලංකාව තරගය ජය ගත්තේය.

ජෝ රූට්ගේ විශිෂ්ට පිතිහරඹය හේතුවෙන් එංගලනත්ය සමග පැවැත්වෙන තරගය ජයග්‍රහණය කිරීම සඳහා ශ්‍රී ලංකාවට ලකුණු 310ක දැවැන්ත ඉලක්කයක් හිමිව තිබේ.

දක්ෂ පිතිහරඹයක නිරත වූ ජෝ රූට් පන්දු 108කදී ලකුණු 121ක් ලබා ගත්තේය.

ඊට හතරේ පහර 14ක් සහ හයේ පහර 2ක් අතුළත් විය.

අවසන් පන්දුවාර 10දී එංගලන්ත කණ්ඩායම ලකුණු 106ක් ලබා ගැනිම විශේෂත්වයකි.

වේගවත් ඉනිමක් ක්‍රීඩා කළ ජොස් බට්ලර් පන්දු 19කදී ලකුණු 39ක් ලබා ගත්තේය.

ඊට හතරේ පහර 6ක් සහ එක් හයේ පහරක් ඇතුළත් විය.

ලෝක කුසලාන ක්‍රිකට් තරගාවලියේ ශ්‍රී ලංකාව සහ එංගලන්තය අතර තරගය පැවැත්වෙන්නේ නවසීලන්තයේ වෙලිංටන්හිදී ය.

තරගයේ කාසියේ වාසිය හිමි කරගත් එංගලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය.

එංගලන්ත ඉනිමේ පළමු කඩුල්ලේ සබඳතාවය ලකුණු 62කි.

පළමු කඩුල්ල ලෙස මොයින් අලී ලකුණු 15කට දැවී ගියේය.

ඉයන් බෙල් ලබාගත් ලකුණු ගණන 49කි.

සිය 4වන ශතකයක් ලබාගත් ජෝ රූට් ලකුණු 2දී ලබාදුන් උඩ පන්දුවක් මහේල ජයවර්ධන අතින් අද ගිලිහි ගියේය.

නායක ඉයන් මෝගන් ලබාගත් ලකුණු ගණන 27කි.

තරගයේ 49 වෙනි පන්දුවාරය ක්‍රියාත්මක කරමින් සිටි රංගන හේරත් ආබාධයකට ලක්විය.

ඒ ඔහුගේ අතේ ඇඟිල්ලක පන්දුව වැදීම හේතුවෙනි.

අනතුරුව හේරත් ක්‍රීඩා පිටියෙන් ඉවත්ව ගියේය.

ඇන්ජලෝ මැතිව්ස් පන්දුවාර 10කදී නිලකුණු පන්දුවාරයක් සමග ලකුණු 43කට එක් කඩුල්ලක් දවා ගත්තේය.

එක්දින ක්‍රිකට් තරගයකදී පිතිකරුවෙකු රැස් කළ වේගවත් ම ලකුණු 150 වාර්තා කිරීමට දකුණු අප්‍රිකාවේ ඒබී ඩිවිලියර්ස් අද සමත් විය.

ඔහු ලකුණු 150 රැස් කළේ, පන්දු 64කදී ය.

මේ අතර, ලෝක කුසලාන එක්දින ක්‍රිකට් තරගයකදී රැස් කළ දෙවන වේගවත් ම ශතකය රැස් කිරීමට ද ඒබී ඩිවිලියර්ස් අද සමත් විය.

ඔහු බටහිර ඉන්දීය කොදෙව් කණ්ඩායමට එරෙහිව එම ශතකය රැස් කළේ, පන්දු 52කට මුහුණ දෙමිනි.

ඔහු ලකුණු 100 සිට 150 දක්වා වන ලකුණු 50 පන්දු 12කදී රැස් කිරීම විශේෂත්වයකි.

එහිදී, ජේසන් හෝල්ඩර්ගේ අවසන් පන්දු වාර දෙක තුළදී ලකුණු 34 සහ 30 බැගින් ලකුණු 64ක් රැස් කිරීම කැපී පෙනිණි.

ඒබී ඩිවිලියර්ස් අද තරගයේදී පන්දු 66කදී ලකුණු 162ක් රැස් කළේ ය.

මේ අතර, ඔස්ට්‍රේලියාවේදී එක්දින ක්‍රිකට් කණ්ඩායමක් ඉනිමකදී රැස් කළ වැඩි ම ලකුණු සංඛ්‍යාව ද අද වාර්තා විය.

ඒ, දකුණු අප්‍රිකාව කඩුලු 5කට ලකුණු 408ක් රැස් කිරීම හේතුවෙනි.

බංග්ලාදේශයට එරෙහිව පැවැත්වෙන එක්දින ක්‍රිකට් තරගයේදී තිලකරත්න ඩිල්ෂාන් වාර්තා 3ක් පිහිටුවීමට සමත් විය.

ඒ, ලෝක කුසලාන තරගයකදී වැඩි ම ලකුණු රැස් කළ ශ්‍රී ලාංකික ක්‍රීඩකයා සහ ලෝක කුසලාන තරගයකදී ලකුණු 150ක් රැස් කළ පළමු ශ්‍රී ලාංකික ක්‍රීඩකයා බවට පත්වෙමිනි.

මීට පෙර ශ්‍රී ලංකාව වෙනුවෙන් ලෝක කුසලාන තරගයකදී වැඩි ම ලකුණු රැස් කර සිටියේ, අරවින්ද ද සිල්වා ය.

1996 වසරේ කෙන්යාවට එරෙහිව අරවින්ද ද සිල්වා ලකුණු 145ක් රැස් කළේ ය.

මේ අතර, ශ්‍රී ලංකාව වෙනුවෙන් දෙවන කඩුල්ල සඳහා වාර්තා කළ හොඳ ම ලකුණු සබඳතාව අද ගොඩ නැගිණි.

ඒ, තිලකරත්න ඩිල්ෂාන් සහ කුමාර් සංගක්කාර අතර ය.

ඔවුන් දෙදෙනා දෙවන කඩුල්ල වෙනුවෙන් ලකුණු 210ක සබඳතාවක් ගොඩ නැගූහ.

මීට පෙර 2012 වසරේදී ඉන්දියාවට එරෙහිව ලකුණු 200ක සබඳතාවක් පවත්වා ගනිමින් එම වාර්තාවට හිමිකම් කීවේ ද, තිලකරත්න ඩිල්ෂාන් සහ කුමාර් සංගක්කාර යි.

මේ අතර, අද තරගයේදී තිලකරත්න ඩිල්ෂාන් ලකුණු 161ක් රැස් කළ අතර එය ඔහු එක්දින තරගයකදී රැස් කළ වැඩි ම ලකුණු සංඛ්‍යාව යි.

ඊට අමතරව, ඔහුගේ ලකුණු 161ට කිසිදු 6 පහරක් ඇතුළත් නොවීම ද විශේෂත්වයකි.

තමන්ගේ ආදර සම්බන්ධය පිළිබඳ තවදුරට ත් තහවුරු කර ගැනීමට  අවශ්‍ය නම් සාමන්‍ය දැනීම පාවිච්චි කරන්න ලෙස ඉන්දීය සුපිරි ක්‍රීඩක විරාට් කෝලි පවසා තිබේ.  

කෝලි මේ බව පවසා ඇත්තේ, දීර්ඝ කාලයක් තිස්සේ සිහිනයක්ව පැවති ඔහුගේ විලාසිතා මන්දිරය විවෘත කිරීමේ අවස්ථාවට එක්වෙමිනි.

ඔහු ඉන්දීය මාධ්‍ය අමතමින් පවසා ඇත්තේ, තමන් සහ අනුෂ්කා ප්‍රසිද්ධියේ පෙනී සිටියදී ත් තවදුරට ත් ඒ පිළිබඳ ප්‍රශ්න කරන්නේ නම් එය ඔවුන්ගේ සාමන්‍ය දැනීම පිළිබඳ ප්‍රශ්නයක් බව ය.

කිසිවෙකුට තමන් සහ අනුෂ්කා ෂර්මා අතර පෙම් සම්බන්ධය පිළිබඳව තවදුරට ත් කුතුහලයක් තබා ගැනීම අවශ්‍යතාවක් නොමැති බව  ඔහු අවධාරණය කර තිබේ.

ආදර සම්බන්ධය දෙදෙනාට ම පෞද්ගලික කරුණක් බැවින් පෞද්ගලිකව තමන් සහ අනුෂ්කා ඒ පිළිබඳ කතා කිරීමට අකමැති බව ද ඔහු පවසා ඇත.

කලක් තිස්සේ රහසක්ව පැවති ඉන්දීය ක්‍රිකට් ක්‍රීඩක විරාට් කෝලි සහ බොලිවුඩ් නිලි අනුෂ්කා ෂර්මා පෙම්වතුන් ලෙස ප්‍රසිද්ධියේ පෙනී සිටිනුයේ, මෑතක සිට ය.

ලොව වැඩි ම ජේත්තුකාර හෙවත් මෝස්තර නිරූපණයෙන් ඉහළ ම ක්‍රීඩිකාව මැය වේ.

මැගී වෙසී නමැති ඇය අමෙරිකානු මලල ක්‍රීඩිකාවකි.

මීටර් 800 ධාවන ශූරියක වන මැගී වෙසී ලෝක ශූරතා මලල ක්‍රීඩා උළෙල දෙවරක් නියෝජනය කළා ය.

ඇය ධාවන තරගවලින් විශිෂ්ට ජයග්‍රහණ ලබා නැතත්, මෝස්තර නිරූපණය නිසා ලෝකයේ අවධානයට පාත්‍ර වී සිටී.

ඇයගේ විශේෂත්වය වන්නේ, ඇය ධාවන තරග සඳහා සහභාගි වීමේදී මෝස්තර නිරූපණයට යොමු වීම ය.

මැගී වෙසී පවසන්නේ, මෝස්තර නිරූපණය හරහා ප්‍රසිද්ධියක් ලැබීමට තමන්ට අවශ්‍යතාවක් නැතත් ඒ හරහා තමන් කෙරෙහි අවධානයක් යොමු වී ඇති බව ය.

මැගී වෙසී මීටර් 800 තරග ඉසව්ව ජය ගත් අවස්ථාවක්…


දෙසැම්බර් 28 පළමු විස්සයි-20 තරගය බේ ඕවල්, දෙසැම්බර් 30 දෙවැනි විස්සයි-20 තරගය බේ ඕවල්, ජනවාරි 02 තෙවැනි විස්සයි-20 තරගය සැක්ස්ටන් ඕවල්, ජනවාරි 05 පළමු එක්දින තරගය වෙලිංටන්, ජනවාරි 08 දෙවැනි එක්දින තරගය හැමිල්ටන්, ජනවාරි 11 තෙවැනි එක්දින තරගය ඕක්ලන්ඩ්

කෙසේ වුවත් 1993 දී Mosaic වෙබි බ්‍රවුසරයේ හඳුන්වාදීම යනු වෙබ් අඩවි විකාශනයේ වැදගත්ම පියවර ලෙස ක්ෂේත්‍රයේ විද්වතුන් සාමාන්‍යයෙන් එකඟත්වයට පැමිණි කරුණකි. Mosaic වෙබ් බ්‍රවුසරය වනාහි ඉල්ලිනොයිස් විශ්ව විද්‍යාලයේ NCSA ආයතනය විසින් (NCSA-UIUC) මෙයා ඇන්ඩ්‍රීස්සන්‍ගේ මුලිකත්වයෙන් නිපදවන ලද රූප මාධ්‍ය වෙබ් බ්‍රවුසරයකි. Mosaic හි මුල්‍ය සම්පාදනය සිදුවුයේ ඉහළ ක්‍රියාකාරී පරිගණක (High-performance computing) සහ සන්නිවේදන මුල් පිරීම (Communications Initiative) නමැති වැඩසටහන මඟිනි. මෙම වැඩසටහනට මුල පිරුණේ ඇමෙරිකානු සෙනෙට් සභික ඇල් ග්‍රොර් විසින් 1991 දී ඉදිරිපත් කෙරුණු පනතකි. ‍තවද මෙය ග්‍රොර් බිල් (Gore Bill) නමින් ද ප්‍රචලිතය. (වැඩිදුර විස්තර සඳහා Al Gore's contributions to the Internet and technology බලන්න) Mosaic හි නිකුතුවට ප්‍රථම පොදුවේ වෙබ් පිටුවල පෙළ සමඟ චිත්‍රක මිශ්‍ර කර ඉදිරිපත් කර නොලැබිණි. තවද එහි ජනප්‍රියතාවය අන්තර්ජාලයේ භාවිතා කරන ලද පැරණි ප්‍රොටෝකෝලයක් වන Gopher හා Wide Area Information Servers (WAIS) ට වඩා අඩු මට්ටමක තිබිණි. Mosaic හි චිත්‍රක අතුරු මුහුණත, වෙබයට අන්තර්ජාලයේ ජනප්‍රියතම ප්‍රොටෝකෝලය බවට පත් වීම සඳහා බොහෝ දුරට ඉවහල් විය.

බටහිර ඉන්දියාවේ සාතාරා දිස්ත්‍රික්කයේ ගමක ඇගේ පවුල සමග ජීවත් වන අර්චනාගේ සැබෑ නම එය නොවෙයි.

ඇය ජීවත් වන්නේ ඇගේ සැමියා සහ දරුවන් දෙදෙනා වන පුත්‍රයා සහ වැඩිමහල් දියණිය සමග ගොවිපළක ඉදිකරන ලද කුඩා නිවසක ය.

අර්චනාගේ දුව ඇගේ වයසට වඩා වයසින් වැඩි බව පෙනෙන්නට පටන් ගත් විට ඇය ඇයව වෛද්‍යවරයකු වෙත ගෙන යාමට තීරණය කළා ය.

නමුත් දිනක් රාශිගේ දියණිය හදිසියේ ම ලේ ගැලීමක් ගැන ඇය වෙත පැවසුවා ය.

පසුව ඇය දියණිය වෛද්‍යවරයෙකු වෙත ගෙන ගිය අතර එහිදී දැන ගත්තේ තම දියණියට ඔසප් වීම ආරම්භ වී ඇති බව ය.
ඒ සමග ම ප්‍රදේශයේ වෛද්‍යවරයෙක් අර්චනාට ප්‍රසව හා නාරිවේද වෛද්‍යවරයකු හමුවන ලෙස උපදෙස් දුන්නේ ය.
වෛද්‍ය ගරුඩ් පවසන්නේ දරුවන්ගේ නව යොවුන් වියට පැමිණීමට පෙර මෙලෙස වෙනස්කම් ඇති වීම, පූර්ව වැඩිවිය පැමිණීම හෝ මුල් වැඩිවිය පැමිණීම ලෙස හඳුන්වන බව ය.
වෛද්‍ය ගරුඩ් පවසන්නේ, මෙම දැරියගේ වයස අනුව පැවතිය යුතු සාමාන්‍ය මට්ටමට වඩා හෝමෝන මට්ටම බෙහෙවින් ඉහළ අගයක පැවති බව ත් ඊට බලපාන හේතු බොහොමයක් තිබිය හැකි බවත් ය.
වැඩිවිය පැමිණීම යනු පිරිමි හෝ ගැහැනු දරුවෙකුගේ ශරීරයේ වෙනස්කම් සිදුවී, ඔවුන්ගේ ලිංගික ඉන්ද්‍රියයන් වර්ධනය වී ප්‍රජනනය කිරීමේ හැකියාව ඇති වීමේ ක්‍රියාවලියකි.

එහිදී පිරිමි දරුවන් බොහෝ දෙනෙකුගේ රැවුල වැවීම, ලිංගේන්ද්‍රය අවට රෝම ඇති වීම සහ කටහඬ රළු වීම සිදුවේ. ගැහැනු දරුවන්ගේ ලිංගේන්ද්‍රය අවට රෝම ඇති වීම, පියයුරු වැඩිම සහ ඔසප් වීම ආරම්භ වීම සිදුවේ.

ගැහැනු දරුවන් වයස අවුරුදු 8ත් 13ත් අතර පිරිමි දරුවන් වයස අවුරුදු 9ත් 14 ත් අතර ඕනෑ ම අවස්ථාවක වැඩිවිය පැමිණීම සාමාන්‍ය දෙයකි.

ළමා රෝග පිළිබඳ විශේෂඥ වෛද්‍යවරියක සහ නව යොවුන් වියේ පසුවන දරුවන්ගේ හෝමෝන ආශ්‍රිත රෝග පිළිබඳ විශේෂඥ වෛද්‍යවරියක වන වෛශාඛි රුස්ටේගී පවසන්නේ පසුගිය වසර කිහිපය තුළ ගැහැනු දරුවන්ගේ වෙනසක් තමන් නිරීක්ෂණය කර ඇති බව ය.

දැන් වැඩිවිය පැමිණීම ආරම්භ වී වසර 1 සිට 1.5 දක්වා කාලය තුළ පිරිමි දරුවන්ගේ රැවුල සහ උඩු රැවුල වැවීම ආරම්භ වී ඇති බව ත් අතීතයේ එය සිදුවූයේ වසර හතරක් දක්වා වූ කාලය තුළ බව ඇය පවසයි.

ඉන්දියානු වෛද්‍ය පර්යේෂණ කවුන්සිලයේ (ICMR) ළමා සෞඛ්‍ය පර්යේෂණ දෙපාර්තමේන්තුවේ වෛද්‍ය සුචිත්‍රා සර්වේ සිය අධ්‍යයනයේදී සොයා ගත්තේ, නියමිත වයසට පෙර වැඩිවිය පැමිණීමේ අවස්ථා ඉහළ ගොස් ඇති බව ය.

ප්‍රජනක හා ළමා සෞඛ්‍ය පිළිබඳ ජාතික පර්යේෂණ ආයතනය (ICMR-NIRRCH) විසින් ගැහැනු දරුවන් 2,000ක් යොදාගෙන කරන ලද අධ්‍යයනයකින් හෙළි වූයේ, වැඩිවිය පැමිණීමේ ලක්ෂණ බොහෝ විට මව්වරුන් තේරුම් නොගන්නා බව ය.

වයස අවුරුදු නවයට අඩු ගැහැනු දරුවන් පූර්ව වැඩිවිය පැමිණීම හා සම්බන්ධ හේතු සහ එහි ඇති අවදානම පිළිබඳව මෙම සංවිධානය විසින් අධ්‍යයනය කරනු ලැබ ඇත.

2020දී, මුම්බායිහි බායි ජර්බායි වාඩියා රෝහල සහ ICMR එක්ව වයස අවුරුදු හයේ සිට නවය දක්වා ගැහැනු ළමයින් සඳහා පූර්ව වැඩිවිය පැමිණීමේ කඳවුරක් සංවිධානය කළේ ය.

වෛද්‍යවරු පවසන්නේ, පූර්ව වැඩිවිය පැමිණීමට බොහෝ හේතු ඇති අතර අධ්‍යයනයන් සිදුවෙමින් පවතින බැවින් තනි හේතුවක් වෙන් කර දැක්විය නොහැකි බව ය.

පළිබෝධනාශක, ආහාර සඳහා භාවිත කරන කල් තබා ගන්නා ද්‍රව්‍ය, පරිසර දූෂණය සහ තරබාරුකම ඊට හේතු විය හැකි බවට ඔවුහු විශ්වාස කරති.

මුම්බායිහි ගැහැනු අතර ඇති මෙම ගැටලුකාරී තත්ත්වය පිළිබඳව අධ්‍යයනය කරන වෛද්‍ය ප්‍රශාන්ත් පටිල් පවසන්නේ, තරබාරුකම පූර්ව වැඩිවිය පැමිණීම සඳහා ඇති ප්‍රබල ම අවදානම් සාධකයක් වන අතර කොවිඩ් -19 වසංගතය තුළ ළමුන් අතර තරබාරුකම ඉහළ යාම හේතුවෙන් එම තත්ත්වය ඉහළ ගොස් ඇති බව ය.

ලෝක සෞඛ්‍ය සංවිධානයට අනුව, ස්ථූලභාවයෙන් ජීවත් වූ මිලියන 160ක ද ඇතුළුව, 2022දී වයස අවුරුදු 5 සිට 19 දක්වා දරුවන් සහ නව යොවුන් වියේ පසුවන දරුවන්ගෙන් මිලියන 390කට අධික පිරිසක් අධික බරින් යුක්ත වූහ.

ස්ථූලභාවය යනු, සෞඛ්‍යයට හානි කළ හැකි අධික ලෙස මේදය තැන්පත් වීම මගින් ඇතිවන දීර්ඝකාලීනව පවතින සංකීර්ණ රෝගයකි.

එය මනිනු ලබන්නේ දරුවෙකුගේ හෝ නව යොවුන් වියේ පසුවන දරුවෙකුගේ උපතේදී ලිංගිකත්වය, වයස, බර සහ උස ඇතුළත් ශරීර ස්කන්ධ දර්ශකය (BMI) දෙස බැලීමෙනි.

ජංගම දුරකතන, රූපවාහිනිය හෝ වෙනත් තිර (screens) ඉදිරියේ අධික ලෙස කාලය ගත කිරීම සහ ව්‍යායාම නොකිරීම ද එම අවදානම ඇති කරන සාධක විය හැකි බව පැවසේ.

වෛද්‍ය වෛශාඛී පවසන්නේ පසුගිය වසර දෙක තුනක කාලය තුළ තම බාහිර රෝගී අංශයේ දිනකට ගැහැනු දරුවන් ඔසප් වුණු අවස්ථා පහක් හෝ හයක් වාර්තා වූ බව ය.
අර්චනාගේ සහ රාශිගේ දියණියන් දෙදෙනා ම අවුරුදු 10ක් 11ක් වනතුරු හෝ ඔසප් වීම ප්‍රමාද කිරීමට ප්‍රතිකාර ලබති.

වෛද්‍යවරුන් පවසන්නේ එලෙස අඩු වයසේ පසුවන ගැහැනු දරුවන් ඔසප් කාලය තුළ තමන් ගැන සැලකිලිමත් වීමට සහ තමන් පිරිසිදුව තබා ගැනීමට තරම් පරිණත නොවන බව ය.

පූර්ව වැඩිවිය පැමිණීම අත්විඳින ගැහැණු දරුවන් බොහෝ විට මනෝ සමාජීය ගැටලුවලට ගොදුරු වන බව වෛද්‍යවරුන් දෙදෙනා ම පවසති.

අධ්‍යයනවලින් සොයාගෙන ඇත්තේ, මෙම ගැහැනු දරුවන්ට ජීවිත කාලය පුරා ම තම රූපය සම්බන්ධ ගැටලු ඇති විය හැකි අතර වයසට පෙර ඔවුන්ගේ ශරීරයේ වෙනස්කම් හේතුවෙන් සම වයසේ මිතුරු මිතුරියන්ගේ හිරිහැරවලට ලක්විය හැකි බව ය.






1994 ඔක්තෝබරයේ දී ටිම් බර්නස්-ලී CERN ආතනයෙන් සමුගැනීමෙන් පසු ඔහුගේ කාලය W3C ආයතනය ප්‍රතිස්ථාපන කිරීමට යෙදවිණි. එය ප්‍රතිස්ථාපනය කෙරුණේ අන්තර්ජාලය හා යුරෝපීය කොමිසම (European commission)ට පුරෝගාමී වු Defense Advanced Research projects Agency (DARPA) ආයතනයේ පුර්ණ සහයෝගය සහිතව Massachusetts Institute of Technology – Laboratory for computer science (MIT/LCS) ආයතනයේදිය.